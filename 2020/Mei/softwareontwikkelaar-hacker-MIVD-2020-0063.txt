Stand­plaats Zoetermeer
Contractduur 2 jaar
Uren per week 38
Maand­salaris €3.613 - €4.961
Salaris­niveau schaal 11
Niveau Bachelor - HBO

Vakgebied ICT
Reageren voor 7 juni
Vacaturenummer 545290
Plaatsingsdatum 15 mei 2020
Dienst­verband Tijdelijke aanstelling met uitzicht op vaste aanstelling

Functie­omschrijving

We hebben ons target in het vizier. Een statelijke hacker die een risico vormt voor onze samenleving. Maar hoe verkrijgen we als AIVD en MIVD bruikbare informatie zonder dat we opvallen? Hiervoor hebben we jouw skills nodig. Als handige (junior) analist / hacker / softwareontwikkelaar schrijf jij vanuit Zoetermeer specialistische software waarmee we onze tegenstander op het spoor komen. Zo kunnen we verdacht communicatieverkeer onderscheppen en risico’s en bedreigingen voor onze nationale veiligheid tijdig signaleren.

Dit maakt jouw baan uniek

Als een van de weinige Nederlanders heb jij de bevoegdheid om ieder geautomatiseerd systeem en apparaat binnen te dringen. Dit staat beschreven in de nieuwe Wet op de inlichtingen- en veiligheidsdiensten 2017. Voor welke devices je specialistische software gaat schrijven en waar je op mag ‘inbreken’? Dat kunnen we nu nog niet zeggen. Hoe minder de buitenwereld weet van wat jij doet, hoe beter. Je werkt namelijk voor de Joint Sigint Cyber Unit. Deze gezamenlijke eenheid van de AIVD en MIVD is gespecialiseerd in signals intelligence (sigint) en cyber.

Binnen jouw afdeling, Computer and Network Detection/Investigation/Exploitation, werkt de crème de la crème. Hardcore techneuten met een hart voor technologie, maar zeker ook voor het grotere Nederlandse belang! Als nieuwkomer krijg jij alle vrijheid om jezelf binnen het team te ontplooien. Ben jij de (junior) analist, de hacker of de softwareontwikkelaar die ons komt versterken? Dat ontdekken we samen. Autonomie is een van de belangrijkste pijlers op deze afdelingen. Net als betekenis aan je werk geven en een bijdrage leveren aan de samenleving. We zorgen dan ook dat je via opleidingen, (internationale) samenwerkingsverbanden en conferenties up-to-date blijft als het gaat om de nieuwste defensieve en offensieve technieken, software, databases, gegevensbeveiliging en ontwikkelomgevingen.

Omdat je met vrienden en familie niet over je werk kunt praten, bouw je een bijzondere band op met je collega’s. Daardoor heerst bij ons een sterke onderlinge verbondenheid die er mede voor zorgt dat de meeste mensen lang bij de organisatie blijven werken. En allemaal werken jullie aan hetzelfde doel: de fysieke en digitale veiligheid van 17 miljoen Nederlanders.

Functie-eisen

    Je hebt hbo- of wo-niveau door opleiding of ervaring.
    Je hebt uitstekende programmeer- en debugvaardigheden, en feeling met dicht op hardware en software programmeren.
    Je kunt je bij voorkeur in iedere willekeurige hogere programmeertaal uitdrukken en bent in staat de voor jou nieuwe talen snel eigen te maken.
    Je hebt ervaring met computer- en netwerkbeveiliging.
    Je kent de gangbare internetprotocollen en moderne cryptografische methoden goed.
    Je hebt kennis van de internals van een of meerdere gangbare besturingssystemen.
    Je kunt je ideeën en ontwerpen goed documenteren en beargumenteren.
    Je bent een communicatieve techneut: zelfstandig werken is belangrijk, maar samenwerken nog belangrijker.

Arbeids­voorwaarden

    Salaris­niveau schaal 11
    Salaris­omschrijving

    Dit salaris is gebasseerd op een 38-urige werkweek.
    Maand­salaris Min €3.613  Max. €4.961 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2 jaar
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Voor meer informatie over het sollicitatieproces mail je naar bs.vacatures.D@mindef.nl.
    We vragen je om niet met anderen te spreken over je sollicitatie bij de MIVD. Het kan je sollicitatie en eventuele loopbaan bij de MIVD schaden en je veiligheid in gevaar brengen.
    Een veiligheidsonderzoek op niveau A+, eventueel een psychologisch onderzoek, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de MIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook je eventuele partner en andere mensen in je omgeving worden mogelijk gescreend.
    Houd er rekening mee dat de selectieprocedure, inclusief het veiligheidsonderzoek, ongeveer vijf maanden in beslag kan nemen.


