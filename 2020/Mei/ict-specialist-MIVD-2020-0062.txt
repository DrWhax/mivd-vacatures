Stand­plaats Zoetermeer
Werkplekken 4
Contractduur 2 jaar
Uren per week 38
Maand­salaris €4.389 - €5.643
Salaris­niveau schaal 12
Niveau Bachelor - HBO

Vakgebied ICT
Reageren voor 31 mei
Vacaturenummer 543729
Plaatsingsdatum 9 mei 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Een grote hoeveelheid data ophalen uit internet- en telecomnetwerken. De nieuwe Wet op de inlichtingen- en veiligheidsdiensten 2017(Wiv) maakt het mogelijk. Maar welke systemen en software gaan we hiervoor gebruiken? En hoe zorgen we dat verschillende datastromen bij de AIVD en MIVD bij de juiste mensen binnenkomen? Vraagstukken die jij als technisch specialist gaat oplossen. Dat maakt jou een belangrijke schakel in het bewaken van onze nationale veiligheid.

Dit maakt jouw baan uniek

De Wiv verruimt de mogelijkheden van kabelinterceptie. Beter gezegd: de AIVD en MIVD mogen kabelinterceptie inzetten om communicatieverkeer tussen verdachte personen te traceren. Hiermee bedoelen we terroristen, jihadisten, spionnen en andere personen die een risico of bedreiging vormen voor de nationale veiligheid. Als technisch specialist kan je op verschillende manieren hieraan bijdragen. Zo wordt er gewerkt aan het ontwikkelen van de kabelinterceptieketen, aan het in kaart brengen van het dataverkeer in Nederland, aan het interpreteren van app-verkeer en aan het ontwerpen van methodes om de opbrengst van de kabel zo goed mogelijk te laten renderen voor de onderzoeken van de MIVD en de AIVD. Je zal samenwerken met collega’s in de Joint Sigint Cyber Unit (JSCU). Deze gezamenlijke eenheid van de AIVD en MIVD is gespecialiseerd in signals intelligence (sigint) en cyber.

Interceptie van smartphone- of laptopverkeer mag absoluut niet zomaar. Niet voor niets ligt jouw werk onder een vergrootglas en moeten onze technische systemen en manier van werken aan strenge eisen voldoen. Aan jou de uitdaging om hier samen met je collega’s een weg in te vinden. Wat je concreet gaat doen? Dat hangt af van jouw capaciteiten en interesse, maar op elk van de bovenstaande gebieden liggen mooie uitdagingen.

Veel concreter dan dit kunnen we nu niet zijn. Wanneer je bij AIVD en MIVD werkt, mag je namelijk niet alles met de wereld delen. Voor je eigen veiligheid en die van Nederland. Gelukkig kun je wel altijd terecht bij je collega’s: Technische experts op topniveau. Met hen deel je informatie, ervaringen en emoties die je niet met je familie en vrienden kunt delen. Daardoor heerst bij ons een sterke onderlinge verbondenheid die er mede voor zorgt dat de meeste mensen lang bij de organisatie blijven werken.
Functie-eisen

    Je hebt hbo- of wo-niveau door opleiding of ervaring.
    Je hebt hoogwaardige technische kennis op één of meerder gebieden zoals in de functieomschrijving genoemd.
    Je volgt de technologische ontwikkelingen op de voet, met name op het gebied van telecommunicatie en internet.
    Je hebt de drive om je verder te ontwikkelen en durft initiatief te tonen.
    Je hebt goede communicatieve eigenschappen, weet verbindingen te leggen en je bent analytisch sterk.
    Je beheerst het Nederlands en het Engels.

Arbeids­voorwaarden

    Salaris­niveau schaal 12
    Salaris­omschrijving

    Dit salaris is gebasseerd op een 38-urige werkweek.
    Maand­salaris Min €4.389  Max. €5.643 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2 jaar
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.

Bijzonderheden

    Voor meer informatie over het sollicitatieproces kunt u mailen naar bs.vacatures.D@mindef.nl.
    We vragen je om niet met anderen te spreken over je sollicitatie bij de MIVD. Het kan je sollicitatie en eventuele loopbaan bij de MIVD schaden en je veiligheid in gevaar brengen.
    Een veiligheidsonderzoek op niveau A+, eventueel een psychologische onderzoek, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de MIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook je eventuele partner en andere mensen in je omgeving worden mogelijk gescreend.
    Houd er rekening mee dat de selectieprocedure, inclusief het veiligheidsonderzoek, ongeveer vijf maanden in beslag kan nemen.

Meer over jouw toekomstige afdeling

De JSCU is gespecialiseerd in signals intelligence (sigint) en cyber. Sigint omvat inlichtingen die worden verzameld uit (tele)communicatie. Cyber is een verzamelnaam voor verschillende activiteiten die te maken hebben met computernetwerken en datastromen. Denk hierbij aan het in kaart brengen van het internetlandschap in een (nieuw) missiegebied, het informeren van partners over een gevaarlijk computervirus of het hacken van een website van terroristen die de nationale veiligheid in gevaar brengen.

