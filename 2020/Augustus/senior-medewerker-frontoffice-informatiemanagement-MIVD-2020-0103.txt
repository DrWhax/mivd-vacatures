Stand­plaats Den Haag
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 19 - 38
Maand­salaris €2.553 - €3.428
Salaris­niveau schaal 8
Niveau MBO - 4

Vakgebied Documentatie en Informatievoorziening
Reageren voor 6 september
Vacaturenummer 543329
Plaatsingsdatum 17 augustus 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Wil je werken in een dynamische organisatie waar de bescherming van Nederlandse belangen centraal staat en hoogwaardige informatievoorzieningen onmisbaar zijn? Bij de Militaire Inlichtingen- en Veiligheidsdienst in Den Haag doe jij werk dat er echt toe doet. En helemaal mooi: deze functie bij de frontoffice Informatiemanagement kun je zowel fulltime als parttime invullen.

Binnen het bureau Informatiemanagement richten we een frontoffice op voor de hele unit Informatiemanagement. Hier komen alle klantvragen binnen die het werkveld van informatiemanagement raken. Van vragen over verzending, registratie en archivering, autorisatiebeheer en nieuwe informatiesystemen tot inzageverzoeken.

Als senior frontofficemedewerker leer je snel de organisatie en alle processen kennen. Zo kun jij de klantvragen straks zo goed mogelijk beantwoorden. Daarbij stel je zelf prioriteiten die je ook bewaakt.

Jouw taken

    Je verwerkt verzoeken van in- en externe klanten.
    Je delegeert verzoeken die je niet rechtstreeks kunt afhandelen naar de juiste behandelaar.
    Je bewaakt de kwaliteit, volledigheid en juistheid van de afhandeling van verzoeken.
    Je voert kwaliteitscontroles uit op autorisaties en procedures.
    Je houdt een ‘knelpuntendashboard’ bij en hebt daardoor altijd een centraal overzicht van alle lopende acties binnen de unit Informatiemanagement.
    Je verzorgt managementrapportages op het gebied van monitoring en kwaliteitsbewaking van producten, documenten en autorisaties. Aan de hand daarvan formuleer je maandelijks een actieplan.
    Je zorgt ervoor dat documentaire informatiewerkzaamheden  inclusief gebruikersondersteuning op de informatiesystemen  goed en op tijd uitgevoerd worden.
    Je levert input voor het ontwikkelen, inrichten en beheren van (nieuwe) documentaire informatiesystemen.
    Je denkt mee over verbeteringen ten aanzien van de informatiehuishouding van de teams.
    Je onderhoudt contacten met collega’s binnen de unit Informatiemanagement en neemt waar voor de coördinator documentaire informatievoorziening bij zijn of haar afwezigheid.
    Je bent key-user binnen de organisatie en houdt daarbij proactief contact met andere key-users.

Functie-eisen

    Je hebt kennis van informatiemanagement en documentaire informatievoorziening.
    Je hebt kennis van relevante wet- en regelgeving, procedures, aanwijzingen en richtlijnen op het vlak van informatiemanagement.
    Je hebt kennis van kwaliteitsbewaking en ervaring met het maken van managementrapportages.
    Je hebt bij voorkeur kennis van de organisatie en werkwijze van Defensie, de Militaire Inlichtingen- en Veiligheidsdienst of het werkveld inlichtingen en veiligheid.
    Je hebt ervaring met het behandelen van documentaire informatie, en kunt daarbij jouw theoretische en praktische kennis van registratie, archivering en ontsluiting van informatie inzetten.
    Je hebt ervaring in het samenwerken met klanten in een overheidsomgeving.
    Je hebt ervaring met het werken in of beheren van informatiesystemen (functioneel beheer of gebruikersondersteuning).
    Je kunt detailinformatie uiterst nauwkeurig verwerken, ook onder tijdsdruk.
    Je bent mondig, kunt delegeren en durft prioriteiten te stellen en te bewaken in een dynamische klantomgeving.
    Je bent vaardig in het vaststellen van de informatiebehoefte bij teamleden.
    Je bent analytisch sterk, klant- en resultaatgericht, organisatiebewust en flexibel.

Arbeids­voorwaarden

    Salaris­niveau schaal 8
    Salaris­omschrijving

    Het salaris is gebaseerd op een 38-urige werkweek
    Maand­salaris Min €2.553  Max. €3.428 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 19
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Deze functie geeft je beperkingen en verplichtingen in de vrijheid van handelen, zowel professioneel als in de privésfeer.
    Door de aard van de werkzaamheden en je verantwoordelijkheden word je mogelijk ingezet in het kader van een bereikbaarheidsregeling. Ook ben je zo nodig inzetbaar buiten de normale kantooruren.
    Voor deze functie is het belangrijk dat je geen stofallergie hebt.
    We hebben in ons team twee plekken beschikbaar: een fulltime functie (38 uur) en een parttime functie (19 uur). Geef in je sollicitatie aan op welke functie je reageert.

Meer over jouw toekomstige afdeling

Je komt te werken binnen de unit Informatiemanagement (IM). De unit IM versterkt de komende jaren de informatiehuishouding en informatieketen binnen de Militaire Inlichtingen- en Veiligheidsdienst (MIVD). Hierdoor kan de MIVD haar taken beter uitvoeren én voldoen aan de Wet op de inlichtingen- en veiligheidsdiensten 2017 en de Archiefwet. Ook ontwikkelen we kaders voor en voeren we regie over informatiemanagement, versterken we de IM-organisatie, en testen en implementeren we duurzame informatieoplossingen. Denk aan een enterprise-contentmanagementsysteem en een e-depot.

Werken bij de unit IM is interessant, soms spannend en bovenal relevant! Je komt in aanraking met nieuwe technologische ontwikkelingen en krijgt opdrachten die het beste in jou naar boven halen.

Bureau Informatiemanagement
De unit IM bestaat uit een aantal onderdelen, waaronder het bureau Informatiemanagement. Hier maak je deel uit van een team van harde werkers die er dag in dag uit voor zorgen dat álle documentatie goed vindbaar en veilig is in ons digitale beheersysteem. Door papieren documenten in te scannen, alles op de juiste manier te registreren en te verzenden, en door het archief continu up-to-date en overzichtelijk te houden. Het team is een mix van collega’s die al lang bij de MIVD werken en nieuwe medewerkers. De werksfeer kenmerkt zich door betrokkenheid, openheid en resultaatgerichtheid, met ruimte voor elkaars ideeën.
