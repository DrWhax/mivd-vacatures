Stand­plaats Den Haag
Contractduur 2 jaar
Uren per week 38
Maand­salaris €3.613 - €4.961
Salaris­niveau schaal 11
Niveau Universitair Master

Vakgebied Juridisch
Reageren voor 6 september
Vacaturenummer 554512
Plaatsingsdatum 1 augustus 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Mensen volgen. Foto’s maken. Onderzoek op sociale media. Of een tracker plaatsen. Mag de Militaire Inlichtingen- en Veiligheidsdienst dat zomaar? Ja. Als het écht nodig is om de veiligheid van Nederland en de krijgsmacht te waarborgen, mogen we deze (bijzondere) bevoegdheden inzetten. Natuurlijk moeten we daarbij tot in de puntjes voldoen aan de wet. En nu komen we op jouw terrein. Want als juridisch adviseur toets jij de inzet van deze middelen. Hierover adviseer je de inlichtingenteams in Den Haag.

Dit maakt jouw baan uniek

Je bent van begin af aan betrokken bij de operaties van de Militaire Inlichtingen- en Veiligheidsdienst (MIVD). Het gaat vaak om onderwerpen die volop in publieke en politieke belangstelling staan. Jouw adviezen over de inzet van middelen komen dan ook terecht op het bureau van de defensietop, de minister en onze toezichthouders.

Stel. Medewerkers van één van de inlichtingenteams achten het noodzakelijk om iemand te volgen. Dan vragen ze jou om te beoordelen of dat in deze specifieke situatie is toegestaan volgens de Wet op de inlichtingen- en veiligheidsdiensten 2017 (Wiv 2017). Je neemt deel aan de overleggen, denkt van begin af aan mee en adviseert het team over wat wel en niet is toegestaan.

Hier komt steeds meer (Europese) jurisprudentie bij kijken: soms kan iets niet, maar dat betekent niet per definitie dat de doelen van het inlichtingenteam niet kunnen worden bereikt. Je vertaalt en volgt de wet, maar weet ook mee te bewegen en oplossingen aan te dragen die wél zijn toegestaan. Jouw adviezen spelen een belangrijke rol in de toestemmingsverzoeken waar de minister en toetsingscommissie een ‘go’ op moeten geven.

Gedurende de operatie en ook erna blijf jij als jurist betrokken. Bijvoorbeeld als er verlengingsverzoeken moeten worden ingediend voor de inzet van bijzondere bevoegdheden. Of als de situatie tijdens de operatie wijzigt. De inlichtingenteams kunnen altijd met vragen bij jou terecht en op jouw juridische expertise rekenen. Evenals je directe collega’s van de stafafdeling Juridische Zaken. Want dat is het leuke van onze afdeling: we sparren veel met elkaar en geven elkaar continu tips en tricks.

Functie-eisen

Jij bent een positief ingestelde collega met wie anderen graag samenwerken. En vooral: van wie ze iets aannemen. Overtuigingskracht en een natuurlijk overwicht zijn in deze job essentieel. Het inlichtingenteam heeft een plan, en soms moet jij dan vertellen dat dit volgens de wet niet kan worden uitgevoerd. Je weet dit met tact te brengen en tegelijkertijd een klankbord te zijn; je denkt actief mee over alternatieve wegen om het doel te bereiken. Je kunt snel schakelen, maar je soms ook vastbijten in een onderwerp. Wat we verder van je vragen:

    je hebt een masteropleiding Nederlands recht;
    je hebt ervaring met adviseren op juridisch gebied;
    je hebt affiniteit met de Krijgsmacht;
    je kunt je uitstekend mondeling en schriftelijk uitdrukken en je adviezen helder op papier zetten. Een overtuigende nota aan de minister schrijven? Daar draai jij je hand niet voor om.

Arbeids­voorwaarden

    Salaris­niveau schaal 11
    Salaris­omschrijving

    Het salaris is gebaseerd op een 38-urige werkweek.
    Maand­salaris Min €3.613  Max. €4.961 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2 jaar
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een tegemoetkoming woon-werkverkeer.
Bijzonderheden

    Voor meer informatie over het sollicitatieproces kun je mailen naar BS.Vacatures.A@mindef.nl.
    We vragen je om niet met anderen te spreken over je sollicitatie bij de Militaire Inlichtingen- en Veiligheidsdienst (MIVD). Het kan je sollicitatie en eventuele loopbaan bij de MIVD schaden en je veiligheid in gevaar brengen.
    Een veiligheidsonderzoek op niveau A+, eventueel een psychologisch onderzoek, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de MIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook je eventuele partner en andere mensen in je omgeving worden mogelijk gescreend.
    Houd er rekening mee dat de selectieprocedure, inclusief het veiligheidsonderzoek, ongeveer vijf maanden in beslag kan nemen.
    Sollicitatiegesprekken zullen plaatsvinden op dinsdag 22 of woensdag 23 september 2020. Indien je wordt uitgenodigd voor een tweede sollicitatiegesprek zal dit plaatsvinden op woensdag 30 september. Gelieve hier rekening mee te houden.
    Heb je zomerverlof ingepland in deze periode? Geef dit dan door per email, zodat wij hier rekening mee kunnen houden.

Meer over jouw toekomstige afdeling

Jouw afdeling  Juridische Zaken  is een redelijk jong en vooral gedreven team dat zich richt op alle vormen van juridische dienstverlening aan de organisatie. Het gaat bijvoorbeeld om operationele zaken, bestuursrechtelijke en arbeidsrechtelijke vragen, veiligheidsonderzoeken of de vertegenwoordiging van de MIVD in de rechtbank. We coördineren ook alle werkzaamheden rondom de toets door de Toetsingscommissie Inzet Bevoegdheden en het toezicht op de organisatie door de Commissie van Toezicht op de Inlichtingen- en Veiligheidsdiensten. Ook notificatieverzoeken, inzageverzoeken en de behandeling van bezwaar- en beroepsdossiers en klachten pakken we op. Je kunt bij ons als jurist dus alle kanten op. We bieden je dan ook de ruimte en mogelijkheden om je te ontwikkelen en door te groeien.

