Stand­plaats Den Haag
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 38
Maand­salaris €2.232 - €3.100
Salaris­niveau schaal 7
Niveau Bachelor - HBO

Vakgebied Orde / vrede / veiligheid
Reageren voor 23 augustus Nog 5 dagen
Vacaturenummer 554375
Plaatsingsdatum 14 augustus 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Interessant, soms spannend en bovenal relevant. Dat mag je gerust zeggen over het werk bij de unit Informatiemanagement van de Militaire Inlichtingen- en Veiligheidsdienst. Ga je bij ons in Den Haag aan de slag als medewerker informatiebeheer, dan weet je zeker dat jouw baan ertoe doet. Bovendien werk je met nieuwe technologische ontwikkelingen. Kom jij onze organisatie versterken?

Je gaat als medewerker informatiebeheer aan de slag bij een organisatie waar de bescherming van Nederlandse belangen centraal staat en hoogwaardige informatievoorzieningen onmisbaar zijn. Bij ons cluster Informatiebeheer komen alle klantvragen binnen die het werkveld van informatiemanagement raken. Dat varieert van vragen over verzending, registratie, archivering, autorisatiebeheer, nieuwe informatiesystemen en inzageverzoeken.

Jouw taken

    Je verwerkt verzoeken van interne en externe klanten op de juiste wijze.
    Je bewaakt proactief de actualiteit van opleidingen, werkinstructies en processen.
    Je beheert de autorisaties binnen informatiesystemen naar aanleiding van verzoeken en periodieke steekproeven.
    Je zorgt voor de input voor managementrapportages op grond van monitoring en kwaliteitsbewaking van producten, documenten en autorisaties.
    Je zorgt voor een tijdige en correcte uitvoering van het dynamisch informatiebeheer van werkzaamheden, inclusief gebruikersondersteuning voor de organisatie.
    Je geeft input voor het ontwikkelen, inrichten en beheren van (nieuwe) documentaire informatiesystemen.
    Je denkt mee over verbeteringen in de informatiehuishouding van de teams.

Functie-eisen

    Je hebt een mbo+- of hbo-diploma, of vergelijkbaar niveau.
    Je hebt kennis van en ervaring met informatiemanagement en documentaire informatievoorziening.
    Je hebt ervaring met het samenwerken met klanten in een overheidsomgeving en kent bij voorkeur alle onderdelen van de processen en de organisatie.
    Je hebt ervaring met het verwerken in of het beheer van informatiesystemen.
    Je bent op de hoogte van relevante wet- en regelgeving, procedures, aanwijzingen en richtlijnen.
    Je hebt kennis van kwaliteitsbewaking.
    Je hebt theoretische en praktische kennis van de registratie, archivering en ontsluiting van informatie.
    Je spreekt en schrijft goed Engels.
    Je kunt goed analyseren en weet met grote nauwkeurigheid (ook onder tijdsdruk) detailinformatie te verwerken.
    Je bent klant- en resultaatgericht en organisatiebewust.
    Je bent flexibel en kunt goed samenwerken.

Arbeids­voorwaarden

    Salaris­niveau schaal 7
    Salaris­omschrijving

    Dit salaris is gebaseerd op een 38-urige werkweek.
    Maand­salaris Min €2.232  Max. €3.100 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Wees terughoudend met het bekendmaken dat je voor de Militaire Inlichtingen- en Veiligheidsdienst (MIVD) wilt werken. Dit levert mogelijk risico’s voor je op.
    Een veiligheidsonderzoek is onderdeel van de sollicitatieprocedure.
    Om in aanmerking te komen voor een functie bij de MIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    De functie geeft je beperkingen en verplichtingen in je vrijheid van handelen, zowel professioneel als in de privésfeer.
    Door de aard van de werkzaamheden en je verantwoordelijkheden word je mogelijk ingezet in het kader van een bereikbaarheidsregeling. Ook ben je zo nodig inzetbaar buiten de normale kantooruren.
    Voor deze functie is het belangrijk dat je geen stofallergie hebt.
    De vacature wordt zowel intern als extern Defensie gepubliceerd. Eventuele interne kandidaten worden in de selectieprocedure eerst behandeld, daarna breiden we de selectie uit met externe kandidaten.

Meer over jouw toekomstige afdeling

Je komt te werken binnen de unit Informatiemanagement (IM). De unit IM versterkt de komende jaren de informatiehuishouding en informatieketen binnen de Militaire Inlichtingen- en Veiligheidsdienst (MIVD). Hierdoor kan de MIVD haar taken beter uitvoeren én voldoen aan de Wet op de inlichtingen- en veiligheidsdiensten 2017 en de Archiefwet. Ook ontwikkelen we kaders voor en voeren we regie over informatiemanagement, versterken we de IM-organisatie, en testen en implementeren we duurzame informatieoplossingen. Denk aan een enterprise-contentmanagementsysteem en een e-depot.

Werken bij de unit IM is interessant, soms spannend en bovenal relevant! Je komt in aanraking met nieuwe technologische ontwikkelingen en krijgt opdrachten die het beste in jou naar boven halen.

Cluster Informatiebeheer
De unit IM bestaat uit een aantal onderdelen, waaronder het cluster Informatiebeheer. Hier maak je deel uit van een team van harde werkers die er dag in dag uit voor zorgen dat álle documentatie goed vindbaar en veilig is in ons digitale beheersysteem. Door papieren documenten in te scannen, alles op de juiste manier te registreren en te verzenden, en door het archief continu up-to-date en overzichtelijk te houden. Het cluster is een mix van collega’s die al lang bij de MIVD werken en nieuwe medewerkers. De werksfeer kenmerkt zich door betrokkenheid, openheid en resultaatgerichtheid, met ruimte voor elkaars ideeën.
