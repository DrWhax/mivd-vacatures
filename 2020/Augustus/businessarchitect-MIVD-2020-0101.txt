Stand­plaats Den Haag
Contractduur 2 jaar
Uren per week 38
Maand­salaris €4.389 - €5.643
Salaris­niveau schaal 12
Niveau Universitair Master

Vakgebied ICT
Reageren voor 30 augustus Nog 12 dagen
Vacaturenummer 554625
Plaatsingsdatum 7 augustus 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Bij de Militaire Inlichtingen- en Veiligheidsdienst (MIVD) is informatietechnologie van cruciaal belang. In Den Haag ben jij als businessarchitect de expert op het gebied van informatievoorziening en ICT. De MIVD effectiever maken, dat is wat jij doet. Nu en in de toekomt. En daarmee ben je een belangrijke schakel in een organisatie die zich inzet voor onze veiligheid.

Als businessarchitect ben jij de aanjager voor vernieuwing van de IT. Jij introduceert nieuwe ideeën en werkwijzen die van vitaal belang zijn voor de organisatie. Dit met oog voor de uitdagingen van vandaag en de ambities voor de toekomst. Als businessarchitect begeleid jij de continue doorontwikkeling in een datagedreven en hoog gerubriceerde omgeving, waar je zowel in de breedte als in de diepte kijkt.

Je weet jezelf te ontwikkelen als de expert op een of meerdere kennisdomeinen, bijvoorbeeld data-analytics en data-fusion, digitale weerbaarheid of beveiligings- en compliancemaatregelen. Tegelijkertijd besef je dat alle domeinen relaties met elkaar hebben, dus kijk je ook integraal en leg je verbanden. En houd je nauw contact met de enterprise-architect.

Daarnaast benut jij de kansen die zich aandienen door technologische ontwikkelingen. Je stimuleert innovatie en initieert en begeleidt verandertrajecten op jouw werkterrein. In jouw functie heb je diverse rollen, zoals productmanager, adviseur en expert. Ideeën uit de organisatie voor vernieuwing schat jij op waarde en consequenties van verbeteringen breng jij duidelijk in beeld. Zie jij nieuwe (technische) mogelijkheden? Dan ga jij op de zeepkist staan om die te presenteren en de dialoog tussen stakeholders en technici te faciliteren.

Functie-eisen

    Je hebt een wo-diploma op het gebied van (bedrijfskundige) informatica, IT-management of data-analytics, of je hebt een gelijkwaardig niveau.
    Je hebt bij voorkeur een (post-)hbo-diploma op het gebied van verandermanagement of in een soortgelijke richting.
    Je hebt ervaring met actuele (ontwikkel)methodologie, zoals SAFe en Agile, en met ondersteunende tooling, bijvoorbeeld Jira.
    Je hebt kennis van Enterprise raamwerken als DIVA, DYA en TOGAF en een goede beheersing van de Engelse taal.
    Je hebt ervaring met leiding geven aan multidisciplinaire teams, kunt goed delegeren en doorziet en benut technologische ontwikkelingen.
    Je hebt ervaring met organisatorische, door technologie ondersteunde verandertrajecten en kunt klantbehoeften identificeren en die doorvertalen naar oplossingsrichtingen.
    Je hebt ervaring in het werken op strategisch niveau en op het raakvlak van business en IT en bij voorkeur werkervaring in bigdataorganisaties.
    Je hebt bij voorkeur werkervaring binnen het inlichtingendomein of een vergelijkbaar dataverwerkend domein, zoals de opsporing.
    Je bent aantoonbaar succesvol in het vernieuwen en verbeteren van IT en hebt een beeld bij toepassingsmogelijkheden in zowel operationele omstandigheden als in een statische omgeving in Nederland.
    Je hebt kennis van (big)data-analyticsontwikkelingen en datagedreven processen en kunt business, techniek en compliancyaspecten op dit vlak verbinden.
    Je bent vaardig in conceptdevelopment voor het ontwerpen, experimenteren, beoordelen en doorontwikkelen van nieuwe mogelijkheden.
    Je hebt visie, bent besluitvaardig en sterk in het analyseren, uitdragen en verdedigen van verbetermogelijkheden en goed in netwerken.
    Je bent creatief en ondernemend, laat je niet snel uit het veld slaan en bent gewend om met veel verschillende belangen en partijen samen te werken.
    Je bent nieuwsgierig, goed geïnformeerd over maatschappelijke ontwikkelingen en de laatste mogelijkheden in de markt, benut deze kennis effectief en luistert naar ideeën uit de eigen organisatie.
    Je begrijpt hoe de organisatie werkt en hoe je je daarin moet bewegen om doelen te bereiken.

Arbeids­voorwaarden

    Salaris­niveau schaal 12
    Salaris­omschrijving

    Dit salaris is gebaseerd op een 38-urige werkweek.
    Maand­salaris Min €4.389  Max. €5.643 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2 jaar
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.

Bijzonderheden

    Deze functie geeft je beperkingen en verplichtingen in de vrijheid van handelen, zowel professioneel als in de privésfeer.
    Wees terughoudend in het bekendmaken dat je voor de Militaire Inlichtingen- en Veiligheidsdienst (MIVD) wilt werken. Dit levert mogelijk risico’s voor je op. Houd hier rekening mee.
    Een veiligheidsonderzoek is onderdeel van de sollicitatieprocedure.
    Door de aard van de werkzaamheden en je verantwoordelijkheden word je mogelijk ingezet in het kader van een bereikbaarheidsregeling. Ook ben je zo nodig inzetbaar buiten de normale kantooruren.
    Om in aanmerking te komen voor een functie bij de MIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    De vacature wordt zowel intern als extern Defensie gepubliceerd. Eventuele interne kandidaten worden in de selectieprocedure eerst behandeld, daarna breiden we de selectie uit met externe kandidaten.

Meer over jouw toekomstige afdeling

Je komt te werken bij de unit IT. Een hoogwaardige IV/ICT-omgeving is voor de Militaire Inlichtingen- en Veiligheidsdienst (MIVD) van vitaal belang. De unit IT ondersteunt de inlichtingen- en veiligheidsprocessen van de MIVD door het leveren van informatiesystemen. Onze kernwaarden zijn klantgerichtheid, adaptief vermogen en resultaatgerichtheid.

We werken in multidisciplinaire IT-teams die integraal verantwoordelijk zijn voor een groep van diensten, applicaties en systemen. De disciplines businessanalyse, architectuur, innovatie en projectmanagement horen ook bij onze unit. Daarnaast onderhouden we nationale en internationale relaties op het gebied van informatievoorziening, in het bijzonder ten behoeve van militaire operaties.

