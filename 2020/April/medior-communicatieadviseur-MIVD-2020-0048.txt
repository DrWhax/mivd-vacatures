Stand­plaats Den Haag
Contractduur 38 uur
Uren per week 38
Maand­salaris €3.613 - €4.961
Salaris­niveau schaal 11
Niveau Bachelor - HBO

Vakgebied Orde / vrede / veiligheid
Reageren voor 10 mei
Vacaturenummer 544438
Plaatsingsdatum 17 april 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Van lijncommunicatie tot het ontwikkelen van communicatiemiddelen, goede interne communicatie is cruciaal voor een goed functionerende organisatie. Dat geldt zeker voor een unieke organisatie als de Militaire Inlichtingen- en Veiligheidsdienst. Daar draag jij vanuit Den Haag als medior communicatieadviseur bij aan de veiligheid van Nederland en de Nederlandse militairen.

Als specialist interne communicatie vervul je een belangrijke rol binnen het bureau Communicatie. Je kent als geen ander de communicatiebehoefte van afdelingen en collega’s. Daarnaast heb je goed contact met de leiding. Dit samen weet je om te zetten in een goede interne communicatiestrategie met daarbij behorende middelen.

Jij zet een nieuw intranet op en implementeert nieuwe interne communicatiemiddelen. Daarnaast verzorg je samen met de communicatiemedewerker de inhoud van de interne communicatie. Dat betekent dat je zelf berichten schrijft en plaatst. Het verbeteren van de interne communicatie is een continue proces en jij bent dan ook voortdurend bezig met de uitvoering en implementatie daarvan.

Je werkt in een klein team. In dat team heerst de Defensiespirit: het team staat voorop en is belangrijker dan jezelf. Daar sta je achter en daar draag je zelf ook aan bij.
Functie-eisen

    Je hebt een hbo- of universitaire opleiding op het gebied van communicatie, liefst met specialisatie interne communicatie of verandercommunicatie.
    Je hebt ervaring als interne communicatieadviseur binnen de overheid.
    Je hebt ervaring met intranet en contentmanagementsystemen, en met het ontwikkelen van een nieuw intranet.
    Je hebt bij voorkeur ervaring met vormgeving.
    Je hebt gevoel bij en begrijpt hoe bijzonder de Militaire Inlichtingen- en Veiligheidsdienst is en het extra belang van interne communicatie.
    Je kunt je schriftelijk goed uitdrukken, bent vaardig in adviseren en hebt een klantgerichte houding.
    Je vindt het leuk om praktisch werk te doen en bent niet bang om de handen uit de mouwen te steken.
    Je bent gedreven, creatief, een doorzetter, en je hebt plezier in je werk.
    Je neemt je werk serieus, maar weet ook te relativeren.

Arbeids­voorwaarden

    Salaris­niveau schaal 11
    Salaris­omschrijving

    Het salaris is gebaseerd op een 38-urige werkweek.
    Maand­salaris Min €3.613  Max. €4.961 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 38 uur
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Wil je meer informatie over het sollicitatieproces? Mail dan naar BS.Vacatures.A@mindef.nl.
    We vragen je om niet met anderen te spreken over je sollicitatie bij de Militaire Inlichtingen- en Veiligheidsdienst (MIVD). Het kan je sollicitatie en eventuele loopbaan bij de MIVD schaden en je veiligheid in gevaar brengen.
    Een veiligheidsonderzoek op niveau A+, eventueel een psychologisch onderzoek, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de MIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook je eventuele partner en andere mensen in je omgeving worden mogelijk gescreend.
    Houd er rekening mee dat de selectieprocedure, inclusief het veiligheidsonderzoek, ongeveer vijf maanden in beslag kan nemen.

Meer over jouw toekomstige afdeling

Het bureau Communicatie verzorgt de interne, externe en arbeidsmarktcommunicatie voor de Militaire Inlichtingen- en Veiligheidsdienst (MIVD). Wij verbinden de binnenwereld met de buitenwereld en andersom.

Werken aan verbinding en vertrouwen is voor de MIVD bijzonder belangrijk. Extern omdat de MIVD onder de Wet op de inlichtingen- en veiligheidsdiensten 2017 bijzondere bevoegdheden mag inzetten die  met strenge waarborgen omgeven  inbreuk maken op de persoonlijke levenssfeer. De samenleving vertrouwt er terecht op dat de MIVD hier zorgvuldig mee omgaat. Tegelijk bestaan vanwege het geheime karakter veel mythen, misverstanden en sterke beelden over inlichtingendiensten. Waar dat mogelijk is, helpt communicatie bij het behouden en vergroten van het maatschappelijk vertrouwen. Interne communicatie is van belang, omdat MIVD’ers uitsluitend met hun collega’s over het werk kunnen praten.

