Stand­plaats Den Haag
Werkplekken 4
Contractduur 3 jaar
Uren per week 38
Maand­salaris €2.810 - €3.879
Salaris­niveau schaal 9
Niveau Bachelor - HBO

Vakgebied Orde / vrede / veiligheid
Reageren voor 17 mei Nog 6 dagen
Vacaturenummer 545518
Plaatsingsdatum 21 april 2020
Dienst­verband Tijdelijke aanstelling

Functie­omschrijving

Is iemand te vertrouwen? Deze vraag is niet altijd eenvoudig te beantwoorden. Als analist veiligheidsonderzoeken bij de MIVD haal jij de onderste steen boven. Na een grondig en soms complex veiligheidsonderzoek bepaal jij of we wel of geen Verklaring van Geen Bezwaar (VGB) afgeven. Zo zorg je ervoor dat de leden van onze krijgsmacht geen gevaar lopen en dat wapens, materieel en staatsgeheimen niet in verkeerde handen vallen.

Dit maakt jouw baan uniek. Wie een vertrouwensfunctie gaat bekleden binnen de overheid, heeft een VGB nodig. Als MIVD onderzoeken we of we denken dat iemand betrouwbaar is. Het ultieme doel? De veiligheid en integriteit van onze krijgsmacht waarborgen. Aan jou de grote verantwoordelijkheid om via een veiligheidsonderzoek te achterhalen of iemand iets te verbergen heeft wat de belangen van onze staat kan schaden.

Het onderzoek begint bij het Naslagenteam. Twijfelen de screeners in dit team? Dan wordt het dossier overgedragen aan jou en je collega’s van het Diepteteam. Vervolgens ben jij verantwoordelijk voor het totaalonderzoek. Je gaat dieper op de geleverde informatie in. Welke informatie ontbreekt nog? Bij welke instanties kunnen we die opvragen en met wie moeten we in gesprek gaan? Ook zet je veldgesprekken uit bij onze veiligheidsonderzoekers en vraag je mogelijk relevante onderzoeken op bij andere onderdelen binnen Defensie of bij andere overheidsonderdelen zoals het Openbaar Ministerie.

Wanneer je alle relevante feiten en omstandigheden kent, maak je een analyse. Je weegt de risico’s en kwetsbaarheden in de naslagresultaten zorgvuldig af en vormt je oordeel. Geven we wel of geen VGB af? Vertrouw je de persoon niet en besluit je dus geen VGB af te geven, dan onderbouw jij je oordeel met een helder geschreven advies. Zo nodig overleg je dit besluit ook met operationele teams en Juridische Zaken. Je kunt je voorstellen dat jouw oordeel grote gevolgen heeft voor de persoon die onderzocht wordt. Overigens zijn dit niet altijd aanvragers van een VGB. Het kan ook zijn dat we op basis van een melding onderzoek doen en de persoon die je onderzoekt dus niet weet dat er een veiligheidsonderzoek naar hem of haar loopt.

Wanneer je bij de MIVD werkt, kun je thuis en bij je vrienden helaas niets over je werk vertellen. Maar je kunt wel veel delen met je collega’s, met wie je daardoor een sterke band opbouwt. Deze verbondenheid zorgt ervoor dat veel mensen lang bij de organisatie blijven werken. En allemaal hebben we hetzelfde doel voor ogen: de fysieke en digitale veiligheid van 17 miljoen Nederlanders.
Functie-eisen

    Je hebt minstens een hbo-diploma. Bij ons kun je aanvullende opleidingen en cursussen volgen op het gebied van contra-inlichtingen en de Wet veiligheidsonderzoeken.
    Je hebt onderzoekservaring.
    Je bent nieuwsgierig en vindt het leuk om zaken uit te zoeken.
    Je hebt een sterk analytisch vermogen en kunt goed plannen en organiseren.
    Je kunt goed samenwerken: je werkt regelmatig samen met onder meer onderzoekers die op pad gaan om informatie te verzamelen.
    Je bent integer en gaat verstandig om met de informatie die je te zien krijgt.
    Je kunt snel schakelen tussen de verschillende personendossiers en vindt het fijn dat jouw werk zo afwisselend is.
    Je beheerst het Engels, spreekt en schrijft goed Nederlands en bij voorkeur ook Duits.

Arbeids­voorwaarden

    Salaris­niveau schaal 9
    Salaris­omschrijving

    Dit salaris is gebasseerd op een 38-urige werkweek.
    Maand­salaris Min €2.810  Max. €3.879 (bruto)
    Dienst­verband Tijdelijke aanstelling
    Contract­duur 3 jaar
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    We vragen je om niet met anderen te spreken over je sollicitatie bij de MIVD. Het kan je sollicitatie en eventuele loopbaan bij de MIVD schaden en je veiligheid in gevaar brengen.
    Een veiligheidsonderzoek op niveau A+, eventueel een psychologisch onderzoek, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de MIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook je eventuele partner en andere mensen in je omgeving worden mogelijk gescreend.
    Houd er rekening mee dat de selectieprocedure, inclusief het veiligheidsonderzoek, ongeveer vijf maanden in beslag kan nemen.

Meer over jouw toekomstige afdeling

De unit Veiligheidsonderzoeken bestaat uit MIVD- en  AIVD-diepteteams. Als analist werk je samen met collega-analisten, senior analisten en onder meer veiligheidsonderzoekers die op pad gaan om informatie op te halen. In de diepteteams is de sfeer goed. Jouw team is vlot, relatief jong en vol energie.

