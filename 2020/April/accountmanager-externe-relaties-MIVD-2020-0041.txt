Stand­plaats Den Haag
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 38
Maand­salaris €2.682 - €4.253
Salaris­niveau schaal 10
Niveau Bachelor - HBO

Vakgebied Orde / vrede / veiligheid
Reageren voor 3 mei
Vacaturenummer 547999
Plaatsingsdatum 3 april 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Internationale samenwerking is een van de belangrijkste pijlers van de Militaire Inlichtingen- en Veiligheidsdienst. Als accountmanager externe relaties in Den Haag zorg je voor goed onderhouden contacten met inlichtingendiensten in het buitenland. Werk dat er toe doet. Want zo bouw je mee aan een internationaal inlichtingennetwerk en draag je bij aan de veiligheid van ons land.

Om internationale samenwerkingen te onderhouden, optimaliseren, of misschien wel herstellen zijn regelmatige ontmoetingen tussen medewerkers van de Militaire Inlichtingen- en Veiligheidsdienst (MIVD) en vergelijkbare diensten in andere landen van groot belang. Jij geeft advies over de samenwerkingsmogelijkheden met de buitenlandse partnerdiensten en maakt inkomende en uitgaande bezoeken mogelijk. Daarom ben je altijd op de hoogte van wat er gebeurt in de landen en binnen de inlichtingen- en veiligheidsdiensten in jouw portefeuille. Tegelijkertijd weet je waar de verschillende afdelingen en teams van de MIVD zich op richten.

Hoe groot is een dienst? Zijn er gevoelige onderwerpen waar niet over gesproken mag worden? En is het in dit land bijvoorbeeld wel of niet beleefd om een relatiegeschenk uit te pakken wanneer je het ontvangt? Jouw kennis deel je met de analisten, specialisten of directeuren die de meeting bijwonen. Je schrijft uitvoerige memo’s en geeft achtergrondinformatie voor bezoeken die binnenkort plaatsvinden. Ook regel je praktische zaken, zoals vervoer ter plaatse, een lunch of diner voor inkomende bezoekers en eventueel een cultureel programma.

Je hebt veel contact met de vertegenwoordigers van buitenlandse diensten om bezoeken te plannen en te organiseren. Samen maak je een taakverdeling en stem je de agenda met gespreksonderwerpen af. Als het gezicht van de MIVD voor buitenlandse diensten ben je zelf ook vaak aanwezig bij de bijeenkomsten binnen en buiten Nederland. Daarnaast investeer je in de relatie met de buitenlandse dienst door je contacten te onderhouden.
Functie-eisen

    Je hebt een hbo-diploma, bij voorkeur op het gebied van internationale betrekkingen.
    Je hebt algemene theoretische en praktische kennis op het gebied van extern relatiebeheer.
    Je hebt minimaal drie jaar ervaring in een internationale staf of omgeving en bij voorkeur ervaring binnen het inlichtingen-, veiligheids- of opsporingsdomein.
    Je hebt ervaring in het organiseren van werkbezoeken en kunt snel schakelen als afspraken anders lopen dan gepland en goed netwerken.
    Je hebt bij voorkeur ervaring met inlichtingen en veiligheid en bent op de hoogte van inlichtingendoctrines en operationele inlichtingenprocessen.
    Je vindt het prettig om in een dynamische omgeving te werken met een grote diversiteit in de werkzaamheden.
    Je vindt integriteit belangrijk in je werk en kunt zorgvuldig omgaan met staatsgeheime informatie.
    Je spreekt en schrijft goed Nederlands, Engels en het liefst ook een tweede buitenlandse taal (Frans, Spaans of Duits).
    Je kunt complexe zaken inzichtelijk maken, hoofd- van bijzaken scheiden, je gemakkelijk een oordeel vormen en gefundeerde besluiten nemen.
    Je bent je bewust van de politieke gevoeligheden in jouw werkveld en cultuurbewust.
    Je kunt goed presenteren, organiseren en plannen.
    Je kunt jezelf goed presenteren, hebt kennis van etiquette en omgangsvormen en altijd oog voor de klant.
    Je vindt het geen probleem om in voorkomende gevallen buiten de normale kantooruren te werken.

Arbeids­voorwaarden

    Salaris­niveau schaal 10
    Salaris­omschrijving

    Het salaris is gebaseerd op een 38urige werkweek.
    Maand­salaris Min €2.682  Max. €4.253 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Mail voor meer informatie over het sollicitatieproces naar BS.Vacatures.A@mindef.nl.
    We vragen je om niet met anderen te spreken over je sollicitatie bij de Militaire Inlichtingen- en Veiligheidsdienst (MIVD). Het kan je sollicitatie en eventuele loopbaan bij de MIVD schaden en je veiligheid in gevaar brengen.
    Een veiligheidsonderzoek op niveau A+, een eventueel psychologisch onderzoek, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de MIVD moet je de Nederlandse nationaliteit hebben en - in principe - de afgelopen tien jaar in Nederland hebben gewoond. Je eventuele partner en andere mensen in je omgeving worden mogelijk ook gescreend.
    Houd er rekening mee dat de selectieprocedure, inclusief het veiligheidsonderzoek, ongeveer vijf maanden kan duren.

Meer over jouw toekomstige afdeling

Om onze informatiepositie te behouden en uit te bouwen, werken we samen met buitenlandse inlichtingen- en veiligheidsdiensten en diverse andere organisaties. Bureau Externe Relaties is verantwoordelijk voor deze contacten. In de samenwerkingen zitten grote verschillen. Met de ene dienst wisselen we meer informatie uit dan met de andere. En soms gaat het verder. We delen bijvoorbeeld ook werkwijzen of treden gezamenlijk op in operaties. De samenwerkingen herzien we regelmatig en ook zoeken we actief naar nieuwe partners. Op die manier zorgen we dat de Militaire Inlichtingen- en Veiligheidsdienst (MIVD) een goede informatiepositie behoudt zodat we onze taken op de juiste manier kunnen uitvoeren.

Iedere accountmanager van het bureau is verantwoordelijk voor een eigen landenpakket. Omdat we zoveel kennis in huis hebben, zijn we als het ware een kennismakelaar voor de hele MIVD. Aan welke informatie hebben teams behoefte? En wat kunnen onze internationale partners bieden? In dit organisatieonderdeel verbinden we vraag en aanbod.

