Stand­plaats Zoetermeer
Contractduur 38
Uren per week 38
Maand­salaris €1.963 - €2.810
Salaris­niveau schaal 6
Niveau MBO - 4

Vakgebied Orde / vrede / veiligheid
Reageren voor 17 mei Nog 6 dagen
Vacaturenummer 545974
Plaatsingsdatum 21 april 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Onderzoek doen, speurwerk verrichten, gegevens verzamelen; bij de Militaire Inlichtingen- en Veiligheidsdienst kun je als onderzoeksassistent veiligheidsonderzoeken je hart ophalen. Met jouw bijdrage aan veiligheidsonderzoeken lever je vanuit Zoetermeer een belangrijke bijdrage aan een veiliger Nederland.

Je bent als onderzoeksassistent verantwoordelijk voor het (doen) verzamelen van gegevens die nodig zijn voor veiligheidsonderzoeken. Dan kom je terecht bij onder andere gegevensverzamelingen en bestuursorganen. Ook met speurwerk op internet vind jij bruikbare informatie. De gegevens die je zo verzamelt analyseer en beoordeel je. Daarmee kom je keer op keer tot een oordeel over de betrouwbaarheid en integriteit van de (aspirant-)vertrouwensfunctionaris.

Daarnaast stel jij beargumenteerde conceptadviezen op over het al dan niet afgeven van de Verklaring van Geen Bezwaar, dan wel het verrichten van vervolgonderzoek. Dit doe je eventueel in overleg met de senior onderzoeksassistent.

Functie-eisen

    Je hebt een opleiding gevolgd aan de Koninklijke Militaire School, of een gelijkwaardige opleiding.
    Je hebt bij voorkeur relevante CI-cursussen gevolgd.
    Je hebt een goede beheersing van de Engelse taal.
    Je hebt ervaring binnen het werkveld van inlichtingen en veiligheid, dan wel opsporing.
    Je hebt ervaring met internetrecherche, (contra)inlichtingenanalyse en/of juridische vraagstukken.
    Je hebt aanwijsbare belangstelling voor maatschappelijke ontwikkelingen en demografische en culturele aspecten.
    Je bent analytisch en werkt nauwkeurig.
    Je bent besluitvaardig, flexibel en stressbestendig.
    Je kunt je goed een oordeel vormen.

Arbeids­voorwaarden

    Salaris­niveau schaal 6
    Salaris­omschrijving

    Dit salaris is gebasseerd op een 38-urige werkweek.
    Maand­salaris Min €1.963  Max. €2.810 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 38
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    De functie geeft je beperkingen en verplichtingen in de vrijheid van handelen, zowel professioneel als in de privésfeer.
    Te grote bekendheid dat je wilt werken voor de Militaire Inlichtingen- en Veiligheidsdienst levert mogelijk risico’s voor je op. Houd daar rekening mee.
    Een uitgebreid veiligheidsonderzoek is onderdeel van de sollicitatieprocedure.
    Je kunt door de aard van de werkzaamheden en je verantwoordelijkheden worden belast met inzet in het kader van een bereikbaarheidsregeling, en je bent zo nodig inzetbaar buiten de normale kantooruren.

Meer over jouw toekomstige afdeling

Op 1 oktober 2018 is de gemeenschappelijke unit Veiligheidsonderzoeken (UVO) tot stand gekomen. De UVO is een samenwerkingsverband tussen de Algemene Inlichtingen- en Veiligheidsdienst en Militaire Inlichtingen- en Veiligheidsdienst. Wij streven naar een slagvaardige organisatie voor het uitvoeren van veiligheidsonderzoeken.

