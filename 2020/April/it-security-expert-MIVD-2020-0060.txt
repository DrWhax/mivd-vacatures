Stand­plaats Den Haag
Contractduur 2 jaar
Uren per week 38
Maand­salaris €3.613 - €4.961
Salaris­niveau schaal 11
Niveau Universitair Master

Vakgebied ICT
Reageren voor 24 mei Nog 13 dagen
Vacaturenummer 102-054
Plaatsingsdatum 29 april 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Interessant werk, soms spannend, maar altijd werk wat er toe doet. Dat heb je als IT-securityexpert bij de Militaire Inlichtingen- en Veiligheidsdienst. Vanuit het hoofdkantoor in Den Haag werk je mee aan de nieuwste technologische ontwikkelingen. Hier lever jij een belangrijke bijdrage aan de veiligheid in Nederland.

Als IT-securityexpert ben je medeverantwoordelijk voor de continue doorontwikkeling en het beheer van onze systemen en/of infrastructuur. Je bent een drijvende kracht achter innovatie en zorgt er zowel individueel als in teamverband voor dat de informatievoorziening zo effectief mogelijk is. Dat doe je onder andere door ervaringen van gebruikers, ontwikkelaars en systeembeheerders te analyseren en evalueren. Kunnen er zaken beter? Dan ben jij degene die verbetervoorstellen doet en een bijdrage levert aan de visie op de informatievoorziening.

Daarnaast ben je voor je omgeving vraagbaak en klankbord. Je volgt de ontwikkelingen in je vakgebied en vertaalt deze in kansen of risico’s voor de dienst. Ook zorg je ervoor dat de doorlooptijd van behoefte naar productie zo kort mogelijk is. Daarbij heb je oog voor een stabiele productieomgeving. Plannen en bewaken van werkzaamheden is onderdeel van je functie, evenals het optreden bij technische risico’s. En omdat je een autoriteit bent op je vakgebied stel je daarvoor ook kaders en richtlijnen op.

Functie-eisen

    Je hebt een relevante universitaire opleiding of universitair niveau.
    Je bent in het bezit van actuele certificering(en) en hebt diepgaande kennis op je vakgebied.
    Je hebt minimaal twee jaar ervaring in het betreffende vakgebied en ervaring met hedendaagse ontwikkel- en beheermethodes zoals scrum, Kanban, DevOps, SAFe of ITIL 4.
    Je hebt leidinggevende of coördinerende ervaring en ervaring als scrum-master of product-owner.
    Je hebt bij voorkeur ervaring in de opsporing of in het inlichtingen- en veiligheidsdomein.
    Je hebt een goede beheersing van de Engelse taal.
    Je staat borg voor de kwaliteit van je eigen werk en dat van je team.
    Je bent in staat om de IT-behoeftes van de business te doorgronden en te vertalen naar verbeteringen of nieuwe oplossingen.
    Je bent analytisch sterk en ziet verbanden tussen complexe vraagstukken, ook wanneer die buiten je eigen deskundigheidsgebied liggen.
    Je bent nieuws- en leergierig en je denkt niet in beperkingen, maar in mogelijkheden.
    Je bent creatief en komt met oorspronkelijke of innovatieve ideeën in nieuwe, onbekende situaties.
    Je kunt goed communiceren, brengt complexe informatie duidelijk over op verschillende doelgroepen.
    Je kunt conceptueel denken en zowel binnen als buiten je vakgebied met alternatieve opties of concepten komen.
    Je bent goed geïnformeerd over maatschappelijke ontwikkelingen en anticipeert op het effect van je eigen gedrag daarop.
    Je bent resultaatgericht en realiseert strategische doelstellingen voor de lange termijn.

Arbeids­voorwaarden

    Salaris­niveau schaal 11
    Salaris­omschrijving

    Het salaris is gebaseerd op een 38-urige werkweek.
    Maand­salaris Min €3.613  Max. €4.961 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2 jaar
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Deze functie geeft je beperkingen en verplichtingen in de vrijheid van handelen, zowel professioneel als in de privésfeer.
    Wees terughoudend in het bekendmaken dat je voor de Militaire Inlichtingen- en Veiligheidsdienst (MIVD) wilt werken. Dit levert mogelijk risico’s voor je op. Houd hier rekening mee.
    Door de aard van de werkzaamheden en je verantwoordelijkheden word je mogelijk ingezet in het kader van een bereikbaarheidsregeling. Ook ben je zo nodig inzetbaar buiten de normale kantooruren.

Wij zoeken IT-experts die willen én kunnen bijdragen aan:

    de doorontwikkeling van algemene en specifieke IT-securityservices en -appliances voor Identity en Access Management en gebruikersauthenticatie;
    het borgen van business continuity en disaster recovery bij die IT-securityservices en -appliances;
    het implementeren van IT-security in cloudtechnologie, binnen bestaande en toekomstige normenkaders;
    het ontdekken, volgen en vertalen van marktontwikkelingen naar toepassingen op het vlak van IT-security;

en bij voorkeur ook aan:

    de ontwikkeling van appliances voor Intrusion Detection Systems en Intrusion Prevention Systems (IDS/IPS), Security Logging en Monitoring, Security Incident en Event Management (SIEM), en Privileged Access Management (PAM);
    het opstellen, inrichten en beheren van securityarchitecturen, waaronder het ontwerpen en implementeren van audit- en beheerzones;
    accreditatie, auditing en normenkaders.

Ligt je expertise op een ander terrein? Maar denk je wél dat je een wezenlijke bijdrage kunt leveren aan de technologische voorzieningen van de MIVD? Dan ontvangen wij ook graag je sollicitatie.
Meer over jouw toekomstige afdeling

Je komt te werken bij de unit IT. Een hoogwaardige IV/ICT-omgeving is voor de Militaire Inlichtingen- en Veiligheidsdienst (MIVD) van vitaal belang. De unit IT ondersteunt de inlichtingen- en veiligheidsprocessen van de MIVD door het leveren van informatiesystemen. Onze kernwaarden zijn klantgerichtheid, adaptief vermogen en resultaatgerichtheid.

We werken in multidisciplinaire IT-teams die integraal verantwoordelijk zijn voor een groep van diensten, applicaties en systemen. De disciplines businessanalyse, architectuur, innovatie en projectmanagement horen ook bij onze unit. Daarnaast onderhouden we nationale en internationale relaties op het gebied van informatievoorziening, in het bijzonder ten behoeve van militaire operaties.

