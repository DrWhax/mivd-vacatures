Stand­plaats Den Haag
Contractduur 3 jaar
Uren per week 38
Maand­salaris €2.682 - €4.253
Salaris­niveau schaal 10
Niveau Bachelor - HBO

Vakgebied Orde / vrede / veiligheid
Reageren voor 10 mei
Vacaturenummer 545381
Plaatsingsdatum 18 april 2020
Dienst­verband Tijdelijke aanstelling

Functie­omschrijving

Bij de Militaire Inlichtingen- en Veiligheidsdienst doen we vaak bijna onzichtbaar, maar áltijd cruciaal werk. Dat vraagt om goed opgeleide mensen. Vanuit Den Haag lever jij daaraan als medewerker opleidingen en trainingen een belangrijke bijdrage. Zo werk je indirect mee aan een veilige samenleving.

Als medewerker opleidingen en trainingen draag jij je steentje bij aan de ontwikkeling en samenstelling van delen van het opleidings- en trainingscurriculum van de Militaire Inlichtingen- en Veiligheidsdienst (MIVD). Het verzorgen en organiseren van opleidingen en trainingen? Jij draait er je hand niet voor om. Je hebt te maken met gevarieerde groepen cursisten, waarbij het niveau varieert van mbo tot universitair.

Ook lever jij een bijdrage aan opleidingen en trainingen die MIVD-gerelateerd zijn en extern worden georganiseerd. Daarnaast is het onderhouden van contacten met (inter)nationale partners onderdeel van je werk. Hierbij gaat het over allerlei opleidings- en trainingsaspecten die voor de MIVD van belang zijn.
Functie-eisen

    Je hebt een hbo-opleiding afgerond of gelijkwaardig niveau.
    Je hebt bij voorkeur een opleiding op het gebied van didactiek, pedagogie,
    kennisoverdracht en/of cursusontwikkeling.
    Je hebt kennis van de ontwikkelingen op het gebied van IV, ICT, e-learning.
    Je hebt kennis van de Engelse taal op niveau 3, ABCD en bij voorkeur kennis van de Duitse taal op niveau 2, ABCD.
    Je hebt kennis van het vakgebied inlichtingen en veiligheid, en van wet- en regelgeving, voorschriften en werkinstructies op een of meerdere specialismen.
    Je hebt kennis van en bent vaardig in instructietechnieken, de ontwikkeling van lesmateriaal en kennisproductie.
    Je hebt kennis van communicatietechnieken en van maatschappelijke en internationale ontwikkelingen.
    Je hebt kennis van ontwikkelingen in het domein van inlichtingen en veiligheid, waaronder IV- of ICT-ontwikkelingen.
    Je bent vaardig in het ontwikkelen van opleidingen en lesmaterieel, en je hebt didactische en/of pedagogische vaardigheden.
    Je hebt bij voorkeur kennis van de Duitse taal op niveau 2, ABCD, en van de Franse en Spaanse taal.
    Je bent analytisch, kunt goed communiceren en houdt rekening met de gevoelens en behoeften van anderen.
    Je bent flexibel en integer, en je bent goed in staat om nieuwe informatie in je op te nemen.
    Je kunt je werk goed plannen en organiseren en bent resultaatgericht.

Arbeids­voorwaarden

    Salaris­niveau schaal 10
    Salaris­omschrijving

    Dit salaris is gebasseerd op een 38-urige werkweek.
    Maand­salaris Min €2.682  Max. €4.253 (bruto)
    Dienst­verband Tijdelijke aanstelling
    Contract­duur 3 jaar
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    We vragen je om niet met anderen te spreken over je sollicitatie bij de Militaire Inlichtingen- en Veiligheidsdienst (MIVD). Het kan je sollicitatie en eventuele loopbaan bij de MIVD schaden en je veiligheid in gevaar brengen.
    Deze functie geeft je beperkingen en verplichtingen in je vrijheid van handelen, zowel professioneel als in de privésfeer.
    Een veiligheidsonderzoek is onderdeel van de sollicitatieprocedure.
    Het gaat om een tijdelijke functie voor maximaal drie jaar.

Meer over jouw toekomstige afdeling

De werkzaamheden worden verricht binnen het bureau Opleiding en Training van de afdeling Inlichtingen Ondersteuning.

Het bureau Opleiding en Training zorgt voor de ontwikkeling, samenstelling en invulling van het specifieke opleidings- en trainingscurriculum van de Militaire Inlichtingen- en Veiligheidsdienst.

