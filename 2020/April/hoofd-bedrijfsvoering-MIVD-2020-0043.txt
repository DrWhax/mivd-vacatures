Stand­plaats Den Haag
Contractduur 2
Uren per week 38
Maand­salaris €5.025 - €6.289
Salaris­niveau schaal 13
Niveau Universitair Master

Vakgebied ICT
Reageren voor 10 mei
Vacaturenummer 543382
Plaatsingsdatum 9 april 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Je bent een ervaren, enthousiaste en zelfstandige collega en zet jouw kennis en expertise graag in om de Militaire Inlichtingen- en Veiligheidsdienst verder te professionaliseren op IV/ICT-gebied. Je komt terecht binnen de afdeling Ondersteuning in Den Haag, die bestaat uit een aantal units. Jouw taken als bureauhoofd IT/Bedrijfsvoering voer je uit binnen de unit IT.

Als hoofd van het bureau Bedrijfsvoering ben jij de collega die ervoor zorgt dat de administratieve organisatie op orde is. Jij coördineert dit met jouw medewerkers voor de hele unit IT. Dit doe je met oog voor de uitdagingen van vandaag en de toekomstige ambities in een sterk veranderende omgeving. Je zorgt voor afstemming met die omgeving, zoals het CIO-office, het bureau Plannen en de staf van de afdeling Ondersteuning, en zorgt voor de juiste context voor de unit IT. Dit betekent dat je op het juiste moment de informatie paraat hebt.

Ook neem je deel aan het managementteam en zorgt voor de verslaglegging. Je staat bij de unit IT aan de lat als het gaat om de bedrijfsvoering. Intern zorg jij ervoor dat iedereen de juiste informatie aanlevert en beschikbaar heeft om zo de plannen te kunnen maken. Jij communiceert hier helder over. Tegelijkertijd besef je dat alle domeinen relaties met elkaar hebben. Dus kun je ook integraal kijken en verbanden leggen, zowel binnen de Militaire Inlichtingen- en Veiligheidsdienst (MIVD) als met Defensie en onze partners.

Het is jouw drijfveer om de MIVD nieuwe mogelijkheden te bieden om de dienst op kortere en langere termijn effectiever te maken. Ook benut jij kansen die zich aandienen door actief te participeren in diverse overleggen die dit stimuleren. Hiervoor initieer en begeleid jij trajecten op jouw werkterrein en toon je leiderschap om de klus samen met andere professionals te klaren.

Je zet jouw bedrijfskundige visie en ervaring bijvoorbeeld in om de administratieve organisatie beter te laten functioneren en je komt met voorstellen op dit vlak. Dit geldt ook voor ons IT-portfolio. Daarnaast deins jij er niet voor terug om op de zeepkist te gaan staan om nieuwe mogelijkheden en veranderingen te presenteren en de dialoog tussen verschillende partijen te faciliteren.
Functie-eisen

    Je hebt een universitaire opleiding afgerond op het gebied van bedrijfskunde of bedrijfseconomie met IT als aandachtsgebied, of hebt een vergelijkbaar werk- en denkniveau.
    Je hebt het liefst een wo-diploma op het gebied van verandermanagement of een soortgelijke opleiding.
    Je bent aantoonbaar succesvol in het vernieuwen en verbeteren van IT voor de operatie en ondersteuning.
    Je hebt ervaring met leidinggeven aan multidisciplinaire teams.
    Je hebt ervaring met grote administratieve organisaties.
    Je hebt ervaring met het doorzien en benutten van technologische ontwikkelingen.
    Je hebt ervaring met organisatorische, door technologie ondersteunde, verandertrajecten.
    Je hebt ervaring in het werken op strategisch niveau en op het raakvlak van business en IT.
    Je hebt het liefst al werkervaring in informatieverwerkende organisaties.
    Je hebt bij voorkeur werkervaring binnen het inlichtingendomein of een vergelijkbaar dataverwerkend domein zoals in de opsporing.
    Je hebt brede of gespecialiseerde kennis van jouw eigen en aanpalende vakgebieden (bedrijfskunde en bedrijfseconomie).
    Je hebt brede kennis van wet- en regelgeving in relatie tot I&V-diensten en daaruit voortvloeiende compliancy-aspecten.
    Je hebt inzicht in organisatorische, procesmatige en vakinhoudelijke strategische samenhang in bredere context dan jouw eigen werkterrein, bijvoorbeeld van Defensie, de Algemene Inlichtingen- en Veiligheidsdienst, Nationaal Coördinator Terrorismebestrijding en Veiligheid, en internationale partners.
    Je hebt inzicht in de werkwijze en organisatie van partner- en zusterdiensten.
    Je kunt hiërarchisch leidinggeven.
    Je hebt een goede beheersing van de Engelse en Duitse taal.
    Je kunt ontwikkelingen en problemen signaleren en analyseren.
    Je kunt nieuwe ideeën en concepten, veelal met een multidisciplinaire oriëntatie, ontwikkelen, uitdragen en verdedigen.
    Je kunt (beleids)producten tot stand brengen en vormgeven aan en implementeren in processen.
    Je kunt strategische (beleids)doelstellingen uitdragen, verdedigen en realiseren.
    Je bent vaardig in het creëren van draagvlak, uitdragen en verdedigen van projecten, projectresultaten en consequenties.
    Je koppelt uitstekende communicatieve vaardigheden aan overtuigingskracht.
    Je zet jouw helicopterview in om verbinding te leggen tussen de gewenste veranderingen en het continu leveren van goede ICT-producten en -diensten.
    Je bent een echte netwerker en kunt ontwikkelingen binnen de ketens doorvertalen naar de behoeften van de Militaire Inlichtingen- en Veiligheidsdienst op het gebied van informatiemanagement en IT-voorzieningen.
    Je hebt gevoel voor bestuurlijke verhoudingen en weet signalen op te pakken en verbindingen te maken met betrokken organisatieonderdelen.
    Je kunt issues op het gebied van informatiemanagement en IT-dienstverlening op een begrijpelijke manier presenteren.
    Je bent omgevingsgericht, organisatiesensitief en gaat voor resultaat.
    Je bent flexibel, creatief en besluitvaardig.
    Je kunt goed plannen en organiseren.

Arbeids­voorwaarden

    Salaris­niveau schaal 13
    Salaris­omschrijving

    Het salaris is gebaseerd op een 38-urige werkweek.
    Maand­salaris Min €5.025  Max. €6.289 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Deze functie geeft je beperkingen en verplichtingen in de vrijheid van handelen, zowel professioneel als in de privésfeer.
    Wees terughoudend in het bekendmaken dat je voor de Militaire Inlichtingen- en Veiligheidsdienst wilt werken. Dit levert mogelijk risico’s voor je op. Houd hier rekening mee.
    Een veiligheidsonderzoek is onderdeel van de sollicitatieprocedure.
    Door de aard van de werkzaamheden en je verantwoordelijkheden word je mogelijk ingezet in het kader van een bereikbaarheidsregeling. Ook ben je zo nodig inzetbaar buiten de normale kantooruren.

Meer over jouw toekomstige afdeling

Het bureau Bedrijfsvoering (BV) ondersteunt het hoofd van de unit IT en de overige vijf bureaus, en is verantwoordelijk voor de bedrijfsvoering van de unit IT.

De hoofddoelstelling van het bureau BV is het vormen van het administratieve geheugen en geweten van de unit IT (PIOFAH-breed). Ook voeren we de controlfunctie en interne rapportage uit. In beide gevallen verzorgen we dit ook voor de leiding van de afdeling Ondersteuning. Het bureau BV houdt het functioneren van de unit IT in het oog door permanente monitoring met analyse (juiste performance) en zorgt voor goede begeleiding van stafstukken door deze in behandeling te nemen, uit te zetten binnen de unit en de beantwoording te bewaken.

Als dit nodig is lever je als hoofd van het bureau BV een appreciatie aan het hoofd van de unit IT. Samen met de medewerkers zorg je voor het actueel houden van het IT-realisatieplan (inclusief de reguliere bijstelling daarvan), het stroomlijnen van P&O-activiteiten en het uitvoeren van capaciteitsbeheer in relatie tot de behoefte en formatie. Ook zorgen jullie voor het opstellen van een IT-jaarplan, het opstellen en onderhouden van procedures, het coördineren van de planning van diverse zaken en het voeren van beheer over specifieke middelen. Kortom, jij ondersteunt het unithoofd en de bureauhoofden in alle bedrijfsvoeringsprocessen van de unit IT.

