Stand­plaats Den Haag
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 38
Maand­salaris €5.025 - €6.289
Salaris­niveau schaal 13
Niveau Universitair Master

Vakgebied Orde / vrede / veiligheid
Reageren voor 24 mei Nog 13 dagen
Vacaturenummer 548774
Plaatsingsdatum 24 april 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Hoe ziet de MIVD van de toekomst eruit? Hoe maken we dat toekomstperspectief concreet? Welke projecten zetten we hiervoor in gang? Hoe richten we deze in en zorgen we voor samenhang? Belangrijke vragen voor jou als enterprise-architect. Bij de MIVD in Den Haag maak jij de I-strategie concreet en begeleid je de dienst in de digitale transformatie.

Dit maakt jouw baan uniek
Jij staat in het hart van de transitie van een organisatie die ertoe doet. De MIVD verwerft wereldwijd inlichtingen om dreigingen voor de nationale veiligheid op te sporen en de internationale rechtsorde te ondersteunen. Big data, artificial intelligence en de allernieuwste software spelen hierin een steeds grotere rol. Niet voor niets zijn we volop aan het innoveren en breidt ons projectenportfolio uit. Jij stuurt op de uitvoering van deze business- en ICT-transformatieprojecten, helpt de organisatie nieuwe technologie te omarmen en staat aan de wieg van toekomstige projecten.

Binnen het Bureau CIO, werk je nauw samen met de portfoliomanager en de IV-adviseurs. Jullie buigen je over vragen als: Hoe gaan we om met de vele technologische ontwikkelingen? Wat zijn onze strategische doelen op het gebied van ICT en IV? En welke veranderingen en projecten zijn nodig om deze doelen te bereiken? Samen adviseren jullie de CIO en de directie over de te kiezen projecten om te zorgen dat de I-strategie realiteit wordt.

Jij richt doeltreffende architectuur-processen in, stelt de kaders en principes op en communiceert hierover met de betrokken afdelingen. Gaat het om de totstandkoming van de verschillende architectuurproducten, dan stuur jij project- en uitvoerende architecten en ICT-specialisten aan en coach je ze. Spelen er verschillende belangen? Jij weet de brug te slaan en met gebruikmaking van eenieders expertise tot de beste oplossing te komen.

Hoe mooi is het dat jij bij een organisatie als de MIVD niet alleen nadenkt over de technologische vernieuwingen die nodig zijn, maar dat je deze ook daadwerkelijk in gang zet en van a tot z begeleidt? Met jouw vakinhoudelijke kennis en energie laat je een frisse wind waaien en jaag je niet alleen de vernieuwing maar ook het veranderproces zelf aan. Ook zoek je samenwerking en wissel je kennis uit met externe partijen. Zo heb je veel contact met de AIVD, marktpartijen en onze partnerdiensten, en bouw je een interessant en relevant netwerk op.

Functie-eisen

    Je hebt wo-niveau en bij voorkeur een diploma in de richting van bestuurlijke informatiekunde, bedrijfskunde of bedrijfskundige informatica.
    Je hebt minimaal tien jaar relevante werkervaring, waarvan ruime ervaring als enterprise-architect, bij voorkeur zowel binnen de overheid als in een commerciële omgeving.
    Je hebt ervaring in organisaties waarbinnen big data, compliancy en/of security een belangrijke rol spelen.
    Je hebt kennis van enterprise-architectuur, informatiesystemen en beveiliging en de internationale technologische ontwikkelingen en trends op deze gebieden.
    Je hebt kennis van architectuurimplementatie-, procesverbeterings- en verandertrajecten.
    Je hebt actuele certificeringen en bent bereid je continu te ontwikkelen.
    Je weet wat er speelt in de organisatie, voelt de verschillende belangen goed aan en weet daar op de juiste manier op te reageren.
    Je werkt gestructureerd en analytisch, bent conceptueel sterk en tegelijkertijd resultaatgericht en praktisch ingesteld.
    Je kunt goed tegen continue verandering, bent creatief, schakelt snel en denkt in oplossingen.
    Je spreekt en schrijft uitstekend Engels.
    Je bent zeer integer en kunt omgaan met de gevoelige informatie die je onder ogen krijgt.

Arbeids­voorwaarden

    Salaris­niveau schaal 13
    Salaris­omschrijving

    Het salaris is gebaseerd op een 38-urige werkweek
    Maand­salaris Min €5.025  Max. €6.289 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Voor meer informatie over het sollicitatieproces kun je mailen naar BS.Vacatures.A@mindef.nl
    We vragen je om niet met anderen te spreken over je sollicitatie bij de MIVD. Het kan je sollicitatie en eventuele loopbaan bij de MIVD schaden en je veiligheid in gevaar brengen.
    Een veiligheidsonderzoek op niveau A+, eventueel een psychologisch onderzoek, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de MIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook je eventuele partner en andere mensen in je omgeving worden mogelijk gescreend.
    Houd er rekening mee dat de selectieprocedure, inclusief het veiligheidsonderzoek, ongeveer vijf maanden in beslag kan nemen.

Meer over jouw toekomstige afdeling

Jij werkt bij het Bureau CIO, onderdeel van de centrale staf. Nu nog een klein team van, met jou erbij, drie personen. Maar gezien het belang van IV, ICT, big data en AI voor de MIVD liegen onze groeiambities er niet om. Leuk toch, dat jij de kans krijgt om dit bureau mee op te bouwen en vorm te geven?

De waarde van (informatie)technologie en informatievoorziening voor de MIVD maximaliseren. Dat staat voor het Bureau CIO centraal. Daarbij richten we ons op twee doelen die we breed in de organisatie uitdragen:

    De juiste dingen doen. Hiervoor zetten we de strategie op I-gebied uit en werken we aan een governance waarmee de juiste besluiten worden genomen over prioriteiten.
    De dingen goed doen. Hiervoor maken we ons sterk voor een goed geoliede IV-keten met een diepgaand inzicht in (technologische) keuzes en de prestaties.


