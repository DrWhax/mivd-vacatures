Stand­plaats Zoetermeer
Contractduur Tijdelijke aanstelling / Arbeidsovereenkomst voor bepaalde tijd
Uren per week 38
Maand­salaris €4.389 - €5.643
Salaris­niveau schaal 12
Niveau Universitair Master

Vakgebied Orde / vrede / veiligheid
Reageren voor 17 mei Nog 6 dagen
Vacaturenummer 547727
Plaatsingsdatum 23 april 2020
Dienst­verband Tijdelijke aanstelling

Functie­omschrijving

Veiligheidsonderzoeken naar personen die vertrouwensfuncties gaan vervullen, bijvoorbeeld bij de politie of een van de veiligheidsdiensten, is teamwork van de Militaire Inlichtingen- en Veiligheidsdienst en de Algemene Inlichtingen- en Veiligheidsdienst. Als secretaris vervul jij een belangrijke rol in de unitleiding van Veiligheidsonderzoeken. Dit doe je vanuit Zoetermeer.

Jij organiseert managementteamvergaderingen, die je vervolgens voorbereidt en waaraan je deelneemt als secretaris. Tijdens de vergaderingen notuleer je en stel je een lijst met actiepunten op. Ook leg je de laatste hand aan vergaderstukken en voeg je relevante achtergrondinformatie bij. Je bewaakt de voortgang van gemaakte afspraken en genomen besluiten en bereidt eventuele werkbezoeken voor. Daarnaast ben je verantwoordelijk voor de coördinatie en afstemming van bestuurlijke vragen en Kamervragen.

Als secretaris organiseer je de bestuurlijke informatievoorziening voor het hoofd en plaatsvervangend hoofd van de unit Veiligheidsonderzoeken. Je zorgt voor organisatorische afstemming en de planning van hun werkzaamheden. Tot slot stel je staforders, mededelingen en nota’s op en stem je deze af met de stafverantwoordelijke afdelingshoofden.

Functie-eisen

    Je hebt een wo-diploma.
    Je hebt minimaal vijf jaar werkervaring in een politiek-bestuurlijke setting.
    Je hebt bij voorkeur kennis van de organisatie(s).
    Je bent goed in het opstellen van adviesrapporten, notities en dergelijke en inhoudelijk tot stand brengen van advies(deel)producten.
    Je weet hoe je informatie deelt en kennis borgt.
    Je hebt de flexibele en proactieve werkhouding die past bij een team in een dynamische omgeving.
    Je beschikt over politiek-bestuurlijke ervaring en sensitiviteit.
    Je hebt sterke adviesvaardigheden, staat stevig in je schoenen en kunt omgaan met weerstand.
    Je hebt ervaring met het coördineren van complexe informatiestromen.
    Je houdt van aanpakken.

Arbeids­voorwaarden

    Salaris­niveau schaal 12
    Salaris­omschrijving

    Het salaris is gebaseerd op een 38-urige werkweek.
    Maand­salaris Min €4.389  Max. €5.643 (bruto)
    Dienst­verband Tijdelijke aanstelling
    Contract­duur Tijdelijke aanstelling / Arbeidsovereenkomst voor bepaalde tijd
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    We vragen je om niet met anderen te spreken over je sollicitatie bij de Militaire Inlichtingen- en Veiligheidsdienst (MIVD). Het kan je sollicitatie en eventuele loopbaan bij de MIVD schaden en je veiligheid in gevaar brengen.
    Een veiligheidsonderzoek op niveau A+, eventueel een psychologisch onderzoek, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de MIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook je eventuele partner en andere mensen in je omgeving worden mogelijk gescreend.
    Houd er rekening mee dat de selectieprocedure, inclusief het veiligheidsonderzoek, ongeveer vijf maanden in beslag kan nemen.
    De vacature wordt zowel in- als extern gepubliceerd. We kijken eerst naar geschikte interne kandidaten. Vinden we geen goede kandidaat, dan breiden we de selectie uit naar externe kandidaten.

Meer over jouw toekomstige afdeling

De unit Veiligheidsonderzoeken is een samenwerking tussen de Militaire Inlichtingen- en Veiligheidsdienst en de Algemene Inlichtingen- en Veiligheidsdienst. Gezamenlijk voeren zij veiligheidsonderzoeken uit naar personen die vertrouwensfuncties gaan vervullen en adviseren zij de vakminister of het bevoegd gezag over de aanwijzing van de vertrouwensfuncties. Functies worden gezien als vertrouwensfuncties als zij de nationale veiligheid kunnen schaden. Pas wanneer na een veiligheidsonderzoek een Verklaring van Geen Bezwaar wordt afgegeven, mag iemand zo’n functie uitvoeren.
