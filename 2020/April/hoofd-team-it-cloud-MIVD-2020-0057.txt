Stand­plaats Den Haag
Contractduur 2
Uren per week 38
Maand­salaris €4.389 - €5.643
Salaris­niveau schaal 12
Niveau Universitair Master

Vakgebied ICT
Reageren voor 17 mei Nog 6 dagen
Vacaturenummer 102-032
Plaatsingsdatum 25 april 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Als geboren leider droom jij ervan te werken in een team dat snel moderne cloud native applicaties bouwt. Je geeft als hoofd leiding aan een team professionals dat aan het pionieren is om vooruitstrevende IT-oplossingen voor de Militaire Inlichtingen- en Veiligheidsdienst te ontwikkelen. Daarbij leid en coach je dit team IT-cloud binnen een snelgroeiende organisatie in Den Haag.

Jij gelooft in de kracht van cloudservices, een agile aanpak voor softwareontwikkeling, DevOps-samenwerking en continuous delivery. Als teamhoofd stuur jij een groep professionals aan die samen verantwoordelijk zijn voor de ontwikkeling, deployment en voortdurende doorontwikkeling van een hooggerubriceerd on premise-cloudplatform en de levering van cloudservices.

Jouw taken

    Je bouwt aan een team met een onuitputtelijke drive voor verbeteringen.
    Je helpt het team in het vaststellen van doelen en je zoekt uit hoe deze snel te realiseren zijn.
    Je verbetert als team continu de cloudinfrastructuur en de ontwikkelpipeline.
    Je zorgt ervoor dat de cloud zich ontwikkelt naar ‘everything as a code’.
    Je faciliteert, met behulp van cloudtechnologie, ontwikkelaars in het snel ontwikkelen en deployen van applicaties.

Functie-eisen

    Je hebt een universitaire opleiding op het gebied van (bedrijfskundige) informatica, IT-management of informatiemanagement afgerond óf je hebt gelijkwaardig werk- en denkniveau.
    Je hebt bij voorkeur aanvullende relevante opleidingen gevolgd en/of certificeringen behaald op het gebied van software-engineering en cloud-infrastructuur.
    Je beschikt over een product-owner- en/of scrum-master-certificering.
    Je hebt minimaal twee jaar ervaring met het ontwerpen, implementeren, ontwikkelen en leveren van verschillende cloud-oplossingen, liefst vanuit een on-premise-omgeving.
    Je hebt minimaal twee jaar ervaring als teamleider van een DevOps-team dat uit meer dan zes specialisten bestaat.
    Je hebt ervaring met leidinggeven aan multidisciplinaire teams.
    Je hebt ervaring met Jira/Confluence.
    Je bent aantoonbaar succesvol in het aansturen van IT-teams.
    Je hebt bij voorkeur ervaring op het gebied van continuous (software)development en/of in een DevOps-omgeving.
    Je hebt bij voorkeur werkervaring binnen het inlichtingen- en veiligheidsdomein.
    Je hebt bijgedragen aan de architectuur en inrichting van een nieuw te bouwen cloud-omgeving.
    Je hebt kennis van agile-methodieken (scrum, SAFe).
    Je kunt draagvlak creëren voor cloud-oplossingen en deze uitdragen en verdedigen.
    Je beheerst het Engels goed.
    Je bent creatief, vernieuwend en ondernemend.
    Je bent kritisch, gericht op kwaliteit en laat je niet snel uit het veld slaan.
    Je kunt goed analyseren, plannen en organiseren.
    Je bent creatief en goed in het ontwikkelen van medewerkers.
    Je bent resultaat- en klantgericht.

Arbeids­voorwaarden

    Salaris­niveau schaal 12
    Salaris­omschrijving

    Het salaris is gebaseerd op een 38-urige werkweek.
    Maand­salaris Min €4.389  Max. €5.643 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Een assessment kan deel uitmaken van het selectieproces.
    De functie geeft je beperkingen en verplichtingen in de vrijheid van handelen, zowel professioneel als in de privésfeer.
    Te grote bekendheid dat je wilt werken voor de Militaire Inlichtingen- en Veiligheidsdienst levert mogelijk risico’s voor je op. Houd daar rekening mee.
    Een veiligheidsonderzoek is onderdeel van de sollicitatieprocedure.
    Je kunt door de aard van de werkzaamheden en je verantwoordelijkheden worden belast met inzet in het kader van een bereikbaarheidsregeling en je bent zo nodig inzetbaar buiten de normale kantooruren.

Meer over jouw toekomstige afdeling

Je komt te werken bij de unit IT. Een hoogwaardige IV/ICT-omgeving is voor de Militaire Inlichtingen- en Veiligheidsdienst (MIVD) van vitaal belang. De unit IT ondersteunt de inlichtingen- en veiligheidsprocessen van de MIVD door het leveren van informatiesystemen. Onze kernwaarden zijn klantgerichtheid, adaptief vermogen en resultaatgerichtheid.

We werken in multidisciplinaire IT-teams die integraal verantwoordelijk zijn voor een groep van diensten, applicaties en systemen. De disciplines businessanalyse, architectuur, innovatie en projectmanagement horen ook bij onze unit. Daarnaast onderhouden we nationale en internationale relaties op het gebied van informatievoorziening, in het bijzonder ten behoeve van militaire operaties.

