Stand­plaats Den Haag
Contractduur 2 jaar
Uren per week 38
Maand­salaris €4.389 - €5.643
Salaris­niveau schaal 12
Niveau Universitair Master

Vakgebied Orde / vrede / veiligheid
Reageren voor 31 mei
Vacaturenummer 543464
Plaatsingsdatum 25 april 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Bij de Militaire Inlichtingen- en Veiligheidsdienst werken we allemaal aan hetzelfde doel: de fysieke en digitale veiligheid van meer dan zeventien miljoen Nederlanders. Jij komt als coördinerend bewerker terecht bij de afdeling Inlichtingen in Den Haag. Hier lever je een belangrijke bijdrage aan de veiligheid van Nederlandse militairen en burgers.

Je gaat als coördinerend bewerker aan de slag bij een van onze (contra-)inlichtingenteams die voorzien in de inlichtingenbehoefte van behoeftestellers binnen en buiten Defensie. Er zijn meerdere (contra-)inlichtingenteams binnen de Militaire Inlichtingen- en Veiligheidsdienst (MIVD), ingedeeld op thema en/of regio.

Jouw taken

    Je houdt regie op de inzet van bijzondere inlichtingenmiddelen en informeert en adviseert de teamleider hierover.
    Je coördineert de werkzaamheden van (senior) bewerkers en aan het team toegevoegde medewerkers van verwervende elementen van de dienst.
    Je beoordeelt en evalueert informatie afkomstig uit de inzet van bijzondere bevoegdheden en stemt die informatie af met (senior) analisten.
    Je zet, in afstemming met de teamleider, de verwervingsstrategie uit op middellange en lange termijn.
    Je zorgt actief voor de contacten met andere coördinerend bewerkers en (vooral de verwervende) afdelingen van de dienst (‘bruggenbouwer’ en ‘innovator’).
    Je initieert samenwerking met binnen- en buitenlandse partners, leidt besprekingen met partners en weegt de inhoud van die contacten.
    Je treedt eventueel op als operatieleider van complexe onderzoeken.
    Je schrijft juridisch noodzakelijke toestemmingsverzoeken voor de operaties.
    Je leidt inhoudelijke en procesmatige verbetertrajecten binnen het team en de MIVD en voert deze uit.
    Je zorgt voor het signaleren en beïnvloeden van teambelangen bij stakeholders binnen de MIVD.
    Je zet je in op het vlak van kwaliteitscontrole, het bewaken van deadlines, en standaardisering en uniformering van werkwijzen.
    Je maakt een goede afweging tussen kansen, risico’s en opbrengsten.
    Je verzorgt briefings en presentaties.
    Je treedt op als kritische sparringpartner en devil’s advocate voor de teamleider, bewerkers en analisten.
    Je coacht en stuurt medewerkers binnen een onderzoeksgroep.

Functie-eisen

    Je hebt een afgeronde wo-opleiding of aantoonbaar wo-niveau.
    Je hebt het liefst een bewerkersopleiding of andersoortige inlichtingen- of opsporingsopleiding afgerond, minimaal op hbo-niveau.
    Je hebt bij voorkeur ervaring in een internationale omgeving.
    Je hebt aantoonbare ervaring en expertise in het coördineren van complexe (contra-)inlichtingen (en/of opsporings)onderzoeken.
    Je hebt aantoonbare ervaring als senior bewerker (of een soortgelijke functie) en daarmee onder andere ervaring in de omgang met inzet van bijzondere inlichtingenmiddelen en targetgericht inlichtingenonderzoek.
    Je hebt het liefst ook al juridische ervaring.
    Je hebt kennis van de Engelse taal.
    Je hebt bij voorkeur ook kennis van de Russische of Chinese taal.
    Je hebt affiniteit met techniek.
    Je kunt goed analyseren, bent creatief, kunt goed een oordeel vormen en neemt initiatief.
    Je kunt goed samenwerken, plannen en organiseren.

Arbeids­voorwaarden

    Salaris­niveau schaal 12
    Salaris­omschrijving

    Dit salaris is gebaseerd op een 38-urige werkweek.
    Maand­salaris Min €4.389  Max. €5.643 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2 jaar
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Deze functie geeft je beperkingen en verplichtingen in de vrijheid van handelen, zowel professioneel als in de privésfeer.
    Wees terughoudend in het bekendmaken dat je voor de Militaire Inlichtingen- en Veiligheidsdienst (MIVD) wilt werken. Dit levert mogelijk risico’s voor je op. Houd hier rekening mee.
    Een uitgebreid veiligheidsonderzoek is onderdeel van de sollicitatieprocedure.
    Door de aard van de werkzaamheden en je verantwoordelijkheden word je mogelijk ingezet in het kader van een bereikbaarheidsregeling. Ook ben je zo nodig inzetbaar buiten de normale kantooruren en/of in een ander team.
    Om in aanmerking te komen voor een functie bij de MIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.

Meer over jouw toekomstige afdeling

Je gaat aan de slag bij een van onze (contra-)inlichtingenteams die voorzien in de inlichtingenbehoefte van behoeftestellers binnen en buiten Defensie. Hier lever je een belangrijke bijdrage aan de veiligheid van Nederlandse militairen en burgers. Er zijn meerdere (contra-)inlichtingenteams, die zijn ingedeeld op thema en/of regio.

