Stand­plaats Den Haag
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 38
Maand­salaris €5.025 - €6.289
Salaris­niveau schaal 13
Niveau Universitair Master

Vakgebied Orde / vrede / veiligheid
Reageren voor 19 april Nog 8 dagen
Vacaturenummer 550660
Plaatsingsdatum 2 april 2020
Dienst­verband Tijdelijke aanstelling met uitzicht op vaste aanstelling

Functie­omschrijving

De MIVD staat aan de vooravond van verandering. Kijk alleen al naar de ontwikkelingen op het gebied van techniek en ICT. Over een paar jaar doen we ons inlichtingenwerk op een andere manier dan nu. Vind jij het leuk om een complexe organisatie mee te nemen in die transitie? Om de I-strategie te bepalen en doelen vorm te geven? Dan is dit je kans! Kom ons Bureau CIO in Den Haag als portfoliomanager versterken.

Dit maakt jouw baan uniek
Jij bent dé schakel in het veranderproces van een organisatie die ertoe doet. De MIVD verwerft wereldwijd inlichtingen. Dit doen we om dreigingen voor de nationale veiligheid op te sporen en de internationale rechtsorde te ondersteunen. Dankzij jou kunnen we dit ook in de toekomst optimaal blijven doen. Hoe gaan we om met de vele mondiale en technologische ontwikkelingen? Wat zijn onze strategische doelen? Welke veranderingen en projecten zijn nodig om deze doelen te bereiken? Hoe richten we de processen in? En hoe kan IV en ICT hieraan bijdragen? Jij bijt je in deze en andere vragen vast, adviseert de directie en jaagt de verschillende projecten aan.

Op de verschillende afdelingen lopen al allerlei veranderinitiatieven. Het is aan jou om hier overzicht in aan te brengen en inzicht te creëren in inhoud en financiën. Dit doe je door het ophalen van informatie bij onder anderen programma- en projectleiders, informatiemanagers, innovatiecollega’s, controllers en compliance-experts. Jouw portfolio, stuurinformatie en rapportages stem je vervolgens af met de CIO en directie, en met je collega’s van Bureau CIO. Jij zorgt dat er prioriteiten worden gesteld en dat knopen worden doorgehakt. We zijn ambitieus maar tegelijkertijd gezond realistisch: welke projecten kan de organisatie dragen en welke (nog) niet? En hoe blijven we adaptief, ook als er soms lastige externe factoren spelen?

Jij bent binnen de MIVD niet alleen de aanjager van vernieuwing, maar ook van het veranderproces zelf. Hiermee bedoelen we dat je bewustwording creëert op alle niveaus en de neuzen dezelfde kant op krijgt. Je bent goed op de hoogte van voortgang en obstakels. En je laat je niet snel uit het veld slaan. Want niet alle afdelingen zijn optimaal aangehaakt. Hier en daar is een extra zetje en de juiste spirit nodig. Ook zoek je samenwerking en wissel je kennis uit met externe partijen. Je schakelt bijvoorbeeld met de portfoliomanager van de AIVD, met marktpartijen en onze partnerdiensten.
Functie-eisen

    Je hebt wo-niveau en bij voorkeur een masterdiploma in de richting van bestuurlijke informatiekunde, bedrijfskunde of bedrijfskundige informatica.
    Je hebt ruime ervaring als portfoliomanager, ook in een agile-omgeving.
    Je hebt gewerkt bij organisaties waar big data, compliancy en/of security een belangrijke rol spelen.
    Je hebt ervaring met stakeholdermanagement en veranderprocessen in een grote, complexe organisatie: je weet verandering en de besluitvorming daaromheen te organiseren.
    Je weet wat er speelt in de organisatie, voelt de verschillende belangen goed aan en weet daar op de juiste manier op te reageren.
    Je hebt bij voorkeur financiële kennis om te kunnen sturen op financiële kosten en baten.
    Je bent een teamspeler die makkelijk contacten legt en collega’s op alle niveaus weet te enthousiasmeren.
    Je werkt gestructureerd en analytisch, bent conceptueel sterk en tegelijkertijd praktisch ingesteld.
    Je kunt goed tegen continue verandering, schakelt snel en denkt in oplossingen.
    Je spreekt en schrijft uitstekend Engels.
    Je bent zeer integer en kunt omgaan met de zeer gevoelige informatie die je onder ogen krijgt.

Arbeids­voorwaarden

    Salaris­niveau schaal 13
    Salaris­omschrijving

    Het salaris is gebaseerd op een 38-urige werkweek
    Maand­salaris Min €5.025  Max. €6.289 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Voor meer informatie over het sollicitatieproces kun je mailen naar BS.Vacatures.A@mindef.nl.
    We vragen je om niet met anderen te spreken over je sollicitatie bij de MIVD. Het kan je sollicitatie en eventuele loopbaan bij de MIVD schaden en je veiligheid in gevaar brengen.
    Een veiligheidsonderzoek op niveau A+, eventueel een psychologisch onderzoek, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de MIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook je eventuele partner en andere mensen in je omgeving worden mogelijk gescreend.
    Houd er rekening mee dat de selectieprocedure, inclusief het veiligheidsonderzoek, ongeveer vijf maanden in beslag kan nemen.

Meer over jouw toekomstige afdeling

Jij werkt bij het Bureau CIO, onderdeel van de centrale staf. Nu nog een klein team van, met jou erbij, drie personen. Maar gezien het belang van IV, ICT, big data en AI voor de MIVD liegen onze groeiambities er niet om. Leuk toch, dat jij de kans krijgt om dit bureau mee op te bouwen en vorm te geven?

De waarde van (informatie)technologie en informatievoorziening voor de MIVD maximaliseren. Dat staat voor het Bureau CIO centraal. Daarbij richten we ons op twee doelen die we breed in de organisatie uitdragen:

    De juiste dingen doen. Hiervoor zetten we de strategie op I-gebied uit en werken we aan een governance waarmee de juiste besluiten worden genomen over prioriteiten.
    De dingen goed doen. Hiervoor maken we ons sterk voor een goed geoliede IV-keten met een diepgaand inzicht in (technologische) keuzes en de prestaties.


