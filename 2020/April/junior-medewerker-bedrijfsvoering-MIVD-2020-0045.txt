Stand­plaats Den Haag
Contractduur 2 jaar
Uren per week 38
Maand­salaris €3.613 - €4.961
Salaris­niveau schaal 11
Niveau Universitair oude stijl

Vakgebied ICT
Reageren voor 10 mei
Vacaturenummer 547434
Plaatsingsdatum 9 april 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Om de Militaire Inlichtingen- en Veiligheidsdienst verder te professionaliseren op IV/ICT-gebied, zet jij jouw kennis en expertise graag in. Je komt als ervaren, enthousiaste en zelfstandige collega terecht bij het Bedrijfsbureau in Den Haag. Als junior medewerker bedrijfsvoering zorg jij ervoor dat de administratieve organisatie op orde is.

Het Bedrijfsbureau coördineert, samen met bedrijfsvoeringsmedewerkers, de administratieve organisatie voor de hele unit IT. Dit gebeurt met oog voor de uitdagingen van vandaag en de ambities van de toekomst in een sterk veranderende omgeving. Als bedrijfsvoeringsmedewerker draag je, samen met het hoofd, bij aan de juiste afstemming met die omgeving, zoals het CIO-office, het bureau Plannen en de staf van de afdeling Ondersteuning. Ook zorgen jullie voor de juiste context voor de unit IT. Dit betekent op het juiste moment de informatie paraat hebben.

Ook neem het Bedrijfsbureau deel aan het managementteam en zorgt het voor de verslaglegging. Jullie zijn de voordeur van de unit IT als het gaat om de bedrijfsvoering. Intern zorgen jullie ervoor dat iedereen de juiste informatie aanlevert en beschikbaar heeft om zo de plannen te kunnen maken. Jullie communiceren hier helder over. Tegelijkertijd beseft het hoofd bedrijfsvoering dat alle domeinen relaties met elkaar hebben. De medewerkers binnen het Bedrijfsbureau kunnen integraal kijken en verbanden leggen, zowel binnen de Militaire Inlichtingen- en Veiligheidsdienst (MIVD) als met Defensie en onze partners.

Het is jouw drijfveer om de MIVD nieuwe mogelijkheden te bieden om de dienst op kortere en langere termijn effectiever te maken. Ook benut jij kansen die zich aandienen door actief te participeren in diverse overleggen die dit stimuleren. Hiervoor initieer en begeleid jij trajecten op jouw werkterrein en toon je leiderschap om de klus samen met andere professionals te klaren.

Je zet jouw bedrijfskundige visie en ervaring bijvoorbeeld in om de administratieve organisatie beter te laten functioneren en je komt met voorstellen op dit vlak. Dit geldt ook voor ons IT-portfolio. Daarnaast deins jij er niet voor terug om op de zeepkist te gaan staan om nieuwe mogelijkheden en veranderingen te presenteren en de dialoog tussen verschillende partijen te faciliteren.
Functie-eisen

    Je hebt een relevante academische opleiding of gelijkwaardig niveau.
    Je bent in het bezit van actuele certificering(en) op je vakgebied.
    Je hebt ten minste twee jaar ervaring in het betreffende vakgebied.
    Je hebt ervaring met hedendaagse methodes zoals scrum, Kanban, DevOps, SAFe en ITIL4.
    Je hebt leidinggevende of coördinerende ervaring.
    Je hebt het liefst al ervaring in de opsporing of in het inlichtingen- en veiligheidsdomein.
    Je hebt diepgaande kennis op jouw eigen vakgebied en legt verbanden daarbuiten.
    Je kunt borg staan voor de kwaliteit van je eigen werk en dat van het team.
    Je bent in staat om de IT-behoeften van de business te doorgronden en de bedrijfskundige consequenties te vertalen voor de bedrijfsvoering.
    Je hebt een goede beheersing van de Engelse taal.
    Je bent analytisch sterk, nieuws- en leergierig, creatief en communicatief ingesteld.
    Je denkt in mogelijkheden en niet in beperkingen.
    Je kunt goed analyseren en conceptueel denken.
    Je bent creatief, omgevingsbewust en resultaatgericht.

Arbeids­voorwaarden

    Salaris­niveau schaal 11
    Salaris­omschrijving

    Het salaris is gebaseerd op een 38-urige werkweek.
    Maand­salaris Min €3.613  Max. €4.961 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2 jaar
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Deze functie geeft je beperkingen en verplichtingen in de vrijheid van handelen, zowel professioneel als in de privésfeer.
    Wees terughoudend in het bekendmaken dat je voor de Militaire Inlichtingen- en Veiligheidsdienst wilt werken. Dit levert mogelijk risico’s voor je op. Houd hier rekening mee.
    Een veiligheidsonderzoek is onderdeel van de sollicitatieprocedure.
    Door de aard van de werkzaamheden en je verantwoordelijkheden word je mogelijk ingezet in het kader van een bereikbaarheidsregeling. Ook ben je zo nodig inzetbaar buiten de normale kantooruren.

Meer over jouw toekomstige afdeling

Het bureau Bedrijfsvoering (BV) ondersteunt het hoofd van de unit IT en de overige vijf bureaus, en is verantwoordelijk voor de bedrijfsvoering van de unit IT.

De hoofddoelstelling van het bureau BV is het vormen van het administratieve geheugen en geweten van de unit IT (PIOFAH-breed). Ook voeren we de controlfunctie en interne rapportage uit. In beide gevallen verzorgen we dit ook voor de leiding van de afdeling Ondersteuning. Het bureau BV houdt het functioneren van de unit IT in het oog door permanente monitoring met analyse (juiste performance) en zorgt voor goede begeleiding van stafstukken door deze in behandeling te nemen, uit te zetten binnen de unit en de beantwoording te bewaken.

Het bureau BV zorgt voor het actueel houden van het IT-realisatieplan (inclusief de reguliere bijstelling daarvan), het stroomlijnen van P&O-activiteiten en het uitvoeren van capaciteitsbeheer in relatie tot de behoefte en formatie. Ook zorgen jullie voor het opstellen van een IT-jaarplan, het opstellen en onderhouden van procedures, het coördineren van de planning van diverse zaken en het voeren van beheer over specifieke middelen.

