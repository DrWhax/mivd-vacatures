Stand­plaats Den Haag
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 38
Maand­salaris €3.613 - €4.961
Salaris­niveau schaal 11
Niveau Bachelor - HBO

Vakgebied Orde / vrede / veiligheid
Reageren voor 31 mei
Vacaturenummer 543522
Plaatsingsdatum 3 april 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Volop pionieren. En ICT-oplossingen bedenken voor vraagstukken die je bij geen enkele andere organisatie tegenkomt. Werk je als ICT-specialist bij de Militaire Inlichtingen- en Veiligheidsdienst in Den Haag, dan ga je aan de slag met nieuwe technologieën om boeiende maatwerkopdrachten voor de inlichtingenteams te realiseren. En het leuke is: jij bedenkt niet alleen de oplossingen, je voert ze ook van a tot z zelf uit.

Dit maakt jouw baan uniek
Bij de Militaire Inlichtingen- en Veiligheidsdienst (MIVD) ben je vaak zowel projectleider als uitvoerende van uiteenlopende ICT-opdrachten. Als allround ICT’er pak je het totale project op, van de intake en het ontwerp tot en met de bouw en daadwerkelijke oplevering. Of het nu gaat om het inrichten van een tablet of laptop, of het installeren van een compleet netwerk op een locatie in binnen- of buitenland. Gelukkig ben jij van vele ICT-markten thuis en bijt je je graag in een vraagstuk vast.

Je werkt binnen de sectie ICT van het bureau Coverondersteuning. Stel, een van onze inlichtingenmedewerkers wil via telefoon of mail met iemand communiceren zonder dat iemand anders dat weet of kan traceren. Dan ben jij degene die dit mogelijk maakt. Jij zet de beveiligde en verhulde verbinding op en installeert deze op de apparatuur. Of je zorgt dat de laptop van een MIVD-medewerker of gesprekspartner op geen enkele manier te linken is aan onze organisatie. Jouw werk doet er dus toe: jij draagt bij aan de veiligheid van onze mensen en bronnen die wereldwijd opereren. Zo ondersteun je op technisch vlak bijzondere inlichtingenoperaties. Jouw werk kan letterlijk van levensbelang zijn.

Weet je wat ook zo mooi is? Een organisatie als de MIVD volgt de ontwikkelingen rondom nieuwe communicatietechnologieën en software op de voet. Jij zit dicht op het vuur en bent up-to-date. Het belang van ons werk is zo groot, dat onze dienst meer dan welke organisatie ook bereid is om te investeren in jouw ontwikkeling en continue opleiding.

Ook krijg je volop kansen om te experimenteren. Facebook is natuurlijk geen veilig communicatiekanaal voor onze inlichtingenmedewerkers. Krijg jij het voor elkaar om een manier te bedenken en bouwen zodat het wel veilig is? Dit is maar één voorbeeld, er zijn zoveel meer uitdagende onderwerpen te noemen waar jij je tanden in kunt zetten. Haal je creativiteit en innovatiedrang maar uit de kast en verras ons met jouw oplossingen.

Functie-eisen

    Je hebt minimaal een hbo-diploma in de richting van ICT of informatica.
    Je hebt actuele kennis van Windows, Linux en VPN en andere beveiligingsprotocollen.
    Je hebt bij voorkeur kennis van en praktische ervaring met encryptie, programmeren en virtuele omgevingen en virtualisatietechnieken. Ook heb je kennis van scripting. Denk aan Shell en Python.
    Je denkt in oplossingen.
    Je spreekt en schrijft uitstekend Engels.
    Je bent zeer integer en kunt omgaan met de zeer gevoelige informatie die je onder ogen krijgt.
    Je wilt je graag blijven ontwikkelen.

Arbeids­voorwaarden

    Salaris­niveau schaal 11
    Salaris­omschrijving

    Het salaris is gebaseerd op een 38-urige werkweek
    Maand­salaris Min €3.613  Max. €4.961 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Voor meer informatie over het sollicitatieproces kun je mailen naar BS.Vacatures.A@mindef.nl.
    We vragen je om niet met anderen te spreken over je sollicitatie bij de Militaire Inlichtingen- en Veiligheidsdienst (MIVD). Het kan je sollicitatie en eventuele loopbaan bij de MIVD schaden en je veiligheid in gevaar brengen.
    Een veiligheidsonderzoek op niveau A+, eventueel een psychologisch onderzoek, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de MIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook je eventuele partner en andere mensen in je omgeving worden mogelijk gescreend.
    Houd er rekening mee dat de selectieprocedure, inclusief het veiligheidsonderzoek, ongeveer vijf maanden in beslag kan nemen.

Meer over jouw toekomstige afdeling

De afdeling Operaties wint informatie in bij menselijke bronnen. Oftewel, wij passen human intelligence toe. Dit houdt in dat we technische middelen inzetten om informatie te verkrijgen of deze uit apparaten of middelen van ons target onttrekken. De afdeling bestaat uit speciaal geselecteerde en opgeleide medewerkers. Onze operaties zijn geheim. Daarom opereren onze medewerkers in binnen- en buitenland zo nodig onder een dekmantel. Zo levert Operaties een bijdrage aan het borgen van de onafhankelijke nationale informatiepositie en worden bedreigingen van Defensiebelangen tijdig gesignaleerd en geïdentificeerd.

Bureau Coverondersteuning
Jij werkt binnen de sectie ICT van het bureau Coverondersteuning. Jouw sectie bouwt of ontwikkelt kleinschalige maatwerkoplossingen voor individuele gebruikers of kleine groepen binnen de operationele ICT-omgeving van de afdeling. Dit doe je vooral vanuit Den Haag, maar inzet in het buitenland is ook mogelijk.

Je werkt in een hecht en collegiaal team. Omdat je bij de inlichtingen- en veiligheidsdienst werkt en met gevoelige informatie te maken krijgt, kun je de inhoud van je werk niet met je vrienden en familie bespreken. Maar wel met je collega’s. Daarom bouw je een bijzondere band op met hen. Er heerst een sterke onderlinge verbondenheid die er mede voor zorgt dat de meeste mensen lang bij de organisatie blijven werken. En allemaal werken we aan hetzelfde doel: de fysieke en digitale veiligheid van 17 miljoen Nederlanders.
