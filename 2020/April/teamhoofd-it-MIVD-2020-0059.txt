Stand­plaats Den Haag
Contractduur 2
Uren per week 38
Maand­salaris €4.389 - €5.643
Salaris­niveau schaal 12
Niveau Universitair Master

Vakgebied ICT
Reageren voor 24 mei Nog 13 dagen
Vacaturenummer 543649
Plaatsingsdatum 29 april 2020
Dienst­verband Tijdelijke aanstelling met uitzicht op vaste aanstelling

Functie­omschrijving

De Militaire Inlichtingen- en Veiligheidsdienst ondersteunt onder meer de politieke en militaire leiding van Defensie. Dat doen we met actuele, betrouwbare en onpartijdige producten op het gebied van inlichtingen, contra-inlichtingen en veiligheid. Een hoogwaardige IV- en ICT-omgeving is daarvoor van vitaal belang. Als teamhoofd IT speel jij daarin vanuit Den Haag een belangrijke rol.

Je bent als leidinggevende van een multidisciplinair scrum-team verantwoordelijk voor de hele keten van een aantal IT-diensten, applicaties en systemen. Jouw team heeft expertise op meerdere gebieden en wordt ingezet over het gehele spectrum van instandhouding, optimalisatie en innovatie. Eventueel gebeurt dat in samenhang met IT-projecten. Als leidinggevende van het team pak je ook de rol van scrum-master in agile werkprocessen.

Bij de verdere digitale transformatie van de organisatie neem jij het voortouw. Je doorgrondt de operationele behoeften van de Militaire Inlichtingen- en Veiligheidsdienst en benut kansen die zich aandienen door technologische ontwikkelingen. Ook ben je eigenaar van een aantal IT-diensten, applicaties en systemen. Hierbij draag je zorg voor onder meer het realiseren van de gestelde doelen en afstemming met andere IT-teams. En je zorgt voor de beschikbaarheid en efficiënte inzet van mensen en middelen. Als het nodig is werf je gekwalificeerde medewerkers. Zo borg je de juiste vakinhoudelijke en operationele kennis. Daarvoor onderhoud je een netwerk binnen onder meer Defensie.

Je vertegenwoordigt de Unit IT als deskundige, behoeftesteller en/of leverancier bij overleggen met de business en bij het onderhouden en verdiepen van operationele en technische samenwerkingsverbanden. Door onder meer advisering over relevante technologische en operationele ontwikkelingen, en het opstellen van businesscases, verwervingsdocumenten, meerjarenplannen en projectvoorstellen draag je bij aan het goed functioneren van de unit.

Functie-eisen

    Je hebt een wo-diploma in de richting (bedrijfskundige) informatica, IT-management of informatiemanagement, of je hebt gelijkwaardig niveau.
    Je hebt een certificering als scrum-master en ervaring met agile werkmethodieken.
    Je hebt kennis van de toepassingsmogelijkheden van IT in operationele omstandigheden zoals missies, maar ook in een statische omgeving in Nederland.
    Je hebt kennis van bigdata-ontwikkelingen, datagedreven processen en IT-security.
    Je hebt ervaring binnen het inlichtingen- en veiligheidsdomein en kennis van wet- en regelgeving in relatie tot inlichtingen- en veiligheidsdiensten en de daaruit voortvloeiende compliance-aspecten.
    Je hebt ervaring met leidinggeven aan multidisciplinaire teams en het succesvol aansturen van IT-processen en/of projecten.
    Je hebt brede ervaring in de IT, zowel aan de technische- als functionele kant, en hebt bij voorkeur ervaring op het gebied van continuous (software)development in een DevOps-omgeving.
    Je kunt technische en functionele IT-oplossingen uitdragen en verdedigen en er draagvlak voor creëren.
    Je kunt goed communiceren in het Engels.
    Je kunt ontwikkelingen en belemmeringen signaleren en inzichtelijk maken.
    Je spreekt de taal van de operatie, kunt adviezen opstellen en het management ondersteunen met technisch-inhoudelijke inzichten.
    Je laat je niet snel uit het veld slaan en kunt goed samenwerken met veel verschillende partijen in een omgeving waar diverse belangen spelen.
    Je bedenkt creatieve oplossingen voor vraagstukken en werkt ondernemend met oog voor de klant en het resultaat.

Arbeids­voorwaarden

    Salaris­niveau schaal 12
    Salaris­omschrijving

    Het salaris is gebaseerd op een 38-urige werkweek.
    Maand­salaris Min €4.389  Max. €5.643 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    De functie geeft je beperkingen en verplichtingen in de vrijheid van handelen, zowel professioneel als in de privésfeer.
    Te grote bekendheid dat je wilt werken voor de Militaire Inlichtingen- en Veiligheidsdienst levert mogelijk risico’s voor je op. Houd daar rekening mee.
    Een veiligheidsonderzoek is onderdeel van de sollicitatieprocedure.
    Je kunt door de aard van de werkzaamheden en je verantwoordelijkheden worden belast met inzet in het kader van een bereikbaarheidsregeling en je bent zo nodig inzetbaar buiten de normale kantooruren.

Meer over jouw toekomstige afdeling

Naast de directie bestaat de Militaire Inlichtingen- en Veiligheidsdienst (MIVD) uit stafafdelingen en operationele en ondersteunende afdelingen. De Unit IT is onderdeel van de afdeling Veiligheid en Ondersteuning en is verantwoordelijk voor de hoogwaardige IV- en ICT-omgeving die voor de MIVD van vitaal belang is. We zijn de leverancier van eigentijdse informatiesystemen voor de ondersteuning van de inlichtingen- en veiligheidsprocessen van de dienst. Dat doen we klant- en resultaatgericht, met adaptief vermogen.

De Unit IT zorgt voor de instandhouding, optimalisatie, doorontwikkeling en innovatie van hoogwaardige informatiesystemen, en de introductie van nieuwe systemen. We voeren IT-projecten uit en organiseren de gecontroleerde afstoot van systemen die aan het eind van de levensduur zijn. Dat doen we met multidisciplinaire teams die integraal verantwoordelijk zijn voor een groep van diensten, applicaties en systemen. Daarnaast zijn de disciplines businessanalyse en architectuur onderdeel van onze unit. En we onderhouden nationaal en internationaal relaties op het gebied van informatievoorziening, in het bijzonder ten behoeve van militaire operaties.

