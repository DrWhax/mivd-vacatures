Stand­plaats Den Haag
Contractduur 2 jaar
Uren per week 38
Maand­salaris €1.963 - €2.810
Salaris­niveau schaal 6
Niveau MBO

Vakgebied Facilitair / dienstverlening
Reageren voor 17 mei Nog 6 dagen
Vacaturenummer 543651
Plaatsingsdatum 25 april 2020
Dienst­verband Tijdelijke aanstelling met uitzicht op vaste aanstelling

Functie­omschrijving

De Militaire Inlichtingen- en Veiligheidsdienst zorgt voor informatie die belangrijk is voor het werk van onze krijgsmacht. De mensen die daarvoor zorgen moeten dat onder goede omstandigheden kunnen doen. En dát is precies de rode draad in jouw baan als medewerker arbo en huisvesting. Jij zet je in Den Haag indirect in voor een veiligere samenleving.

Als medewerker arbo en huisvesting focus je op een breed scala aan werkzaamheden die met arbo te maken hebben. Je laat werkplekken onderzoeken en zorgt ervoor dat collega’s op een verantwoorde manier kunnen werken. Dat betekent ook dat je ze informatie geeft en instrueert. Daarnaast lever je een bijdrage aan het arbo- en milieu-uitvoeringsplan en signaleer je knelpunten.

Jij plant en coördineert de werkzaamheden en zorgt ervoor dat instructies en procedures worden nageleefd. Voortgang en resultaat van de werkzaamheden houd jij in de gaten en die bespreek je met betrokken partijen. Gaat het om de brandmeldinstallatie en de ontruimingsinstallatie? Daar weet jij alles van en dus komen je collega’s bij jou. En je bent actief bij de interne bhv-organisatie.

Bij je werk hoort ook het beheer van (de) administratie(s) en/of administratieve ondersteuning. Je geeft een grote verscheidenheid aan informatie aan collega’s, en je verzamelt en verwerkt gegevens. In jouw functie heb je volop contacten. Met directe collega’s, de arbo-coördinator, Defensieonderdelen en andere Rijksoverheden, en in- en externe leveranciers. Waarover? Over bijvoorbeeld knelpunten, gewenste aanpassingen, gevolgen van nieuwe procedures, richtlijnen en arbo- en milieuregels.

Functie-eisen

    Je hebt mbo-niveau en een opleiding in administratieve, facilitaire of logistieke richting.
    Je hebt het diploma basisveiligheid VCA en bent in het bezit van rijbewijs B.
    Je hebt kennis van algemeen administratieve procedures, richtlijnen en algemeen theoretische kennis van administratief beheer en het aandachtsgebied binnen de organisatie.
    Je hebt inzicht in de werking en mogelijkheden van de interne systemen en de daarbij behorende procedures en processen, en in functionele verhoudingen en relevante administratieve en organisatorische processen.
    Je bent vaardig in het bijhouden en ondersteunen van een administratie, het afhandelen van verzoeken en het te woord staan van medewerkers en derden.
    Je bent handig met beheer- en registratiesystemen die bij het bureau Facilitaire Dienst worden gebruikt.
    Je kunt goed omgaan met klanten en leveranciers en weet daarmee de beoogde kwaliteit van de dienstverlening te bereiken.
    Je werkt precies, zorgvuldig en foutloos met details, bent klantgericht en speelt proactief in op wensen van klanten.
    Je bent integer en een voorbeeld voor anderen door eerlijk, transparant en discreet op te treden.
    Je kunt goed delegeren en toont initiatief en onderneemt actie om werkprocessen (weer) op gang te brengen of te versnellen.
    Je zoekt actief naar samenwerking en houdt bij individuele acties rekening met de gevolgen voor het team.
    Je bent bereid te investeren in je eigen ontwikkeling en zoekt binnen en buiten je eigen werksituatie actief naar nieuwe kennis en vaardigheden.
    Je neemt verantwoordelijkheid voor gemaakte afspraken en acties die gevolgen hebben in en buiten je eigen werkeenheid.

Arbeids­voorwaarden

    Salaris­niveau schaal 6
    Salaris­omschrijving

    Het salaris is gebaseerd op een 38-urige werkweek.
    Maand­salaris Min €1.963  Max. €2.810 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2 jaar
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Het is mogelijk dat we je vragen om buiten de diensturen in actie te komen en het is voor jou geen enkel probleem dat te doen.
    Deze functie geeft je beperkingen en verplichtingen in de vrijheid van handelen, zowel professioneel als in de privésfeer.

Meer over jouw toekomstige afdeling

De werkzaamheden worden verricht binnen de afdeling Ondersteuning van het bureau Facilitaire Dienst (BFD). Het BFD ondersteunt de productie- en bedrijfsvoeringsprocessen van de Militaire Inlichtingen- en Veiligheidsdienst (MIVD) wat betreft algemene ondersteunende materiële en logistieke diensten. Daarnaast zijn wij verantwoordelijk voor het facilitair beheren van alle MIVD-locaties in Nederland en in het buitenland.

