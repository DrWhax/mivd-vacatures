Stand­plaats Den Haag
Contractduur 2 jaar
Uren per week 38
Maand­salaris €2.682 - €4.253
Salaris­niveau schaal 10
Niveau Bachelor - HBO

Vakgebied Orde / vrede / veiligheid
Reageren voor 3 mei
Vacaturenummer 545156
Plaatsingsdatum 11 april 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Binnen de Militaire Inlichtingen- en Veiligheidsdienst verricht de unit Veiligheidsonderzoeken onderzoek naar (toekomstige) medewerkers die een vertrouwensfunctie gaan vervullen. Als senior analist in Den Haag of Zoetermeer zie jij toe op een kwalitatief hoogwaardige uitvoering hiervan. Zo draag je direct bij aan de staatsveiligheid van Nederland.

Jij draagt zorg voor de organisatie en instandhouding van een evenwichtig samengestelde analyseketen voor veiligheidsonderzoeken. Daarom zie je toe op en draag je bij aan een tijdige en kwalitatief hoogwaardige uitvoering van (complexe) veiligheidsonderzoeken en het afgeven van security clearances. Je analyseert en beoordeelt de verzamelde gegevens zodat we per geval tot een afgewogen oordeel kunnen komen over de betrouwbaarheid en integriteit van de (aspirant-)vertrouwensfunctionaris.

Het opstellen van een beargumenteerd advies over het al dan niet afgeven van de Verklaring van Geen Bezwaar behoort (VGB) ook tot jouw takenpakket. En in voorkomende gevallen stel je een besluit op voor het weigeren of intrekken van de VGB. Daarnaast draag je bij aan een optimaal proces op langere termijn. Onder meer door een opleidingsplan te formuleren, regelgeving te evalueren en bij te dragen aan proceswijzigingsvoorstellen. Tot slot treed je op als mentor of coach voor nieuwe of minder ervaren analisten.
Functie-eisen

    Je hebt een hbo- of wo-opleiding in een juridische richting afgerond.
    Je hebt bij voorkeur relevante (CI-)cursussen gevolgd.
    Je hebt ruime ervaring met het uitvoeren van veiligheidsonderzoeken.
    Je hebt bij voorkeur leidinggevende ervaring.
    Je hebt ervaring met (veiligheids)onderzoeken, analyseren en/of juridische vraagstukken.
    Je hebt een goede beheersing van de Engelse taal.
    Je kunt je een helder oordeel vormen, en bent besluitvaardig en resultaatgericht.
    Je hebt goede communicatieve vaardigheden.
    Je kunt goed plannen en organiseren en delegeren wanneer de situatie daarom vraagt.

Arbeids­voorwaarden

    Salaris­niveau schaal 10
    Salaris­omschrijving

    Dit salaris is gebasseerd op een 38-urige werkweek.
    Maand­salaris Min €2.682  Max. €4.253 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2 jaar
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    De standplaats is Zoetermeer of Den Haag.
    De functie geeft je beperkingen en verplichtingen in de vrijheid van handelen, zowel professioneel als in de privésfeer.
    Te grote bekendheid dat je wilt werken voor de Militaire Inlichtingen- en Veligheidsdienst levert mogelijk risico’s voor je op. Houd daar rekening mee.
    Een uitgebreid veiligheidsonderzoek is onderdeel van de sollicitatieprocedure.
    Je kunt door de aard van de werkzaamheden en je verantwoordelijkheden worden belast met inzet in het kader van een bereikbaarheidsregeling en je bent zo nodig inzetbaar buiten de normale kantooruren.

Meer over jouw toekomstige afdeling

De Militaire Inlichtingen- en Veiligheidsdienst (MIVD) bestaat naast de directie uit staf-, operationele en ondersteunende afdelingen. Jij komt te werken bij de unit Veiligheidsonderzoeken (UVO), een gezamenlijke unit van de MIVD en de Algemene Inlichtingen- en Veiligheidsdienst. Het doel van de UVO is om onderzoek te verrichten naar (toekomstige) medewerkers die een vertrouwensfunctie gaan vervullen. Dit onderzoek draagt direct bij aan de staatsveiligheid van Nederland.

