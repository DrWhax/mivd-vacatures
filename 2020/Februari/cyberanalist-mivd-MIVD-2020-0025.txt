Stand­plaats Zoetermeer
Werkplekken 3
Contractduur 2 jaar
Uren per week 38
Maand­salaris €4.389 - €5.643
Salaris­niveau schaal 12
Niveau Universitair Master

Vakgebied Orde / vrede / veiligheid
Reageren voor 31 mei
Vacaturenummer 545519
Plaatsingsdatum 28 februari 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Digitale spionage door buitenlandse actoren kan de veiligheid van Nederlandse militairen en burgers in gevaar brengen. Als cyberanalist bij de Militaire Inlichtingen- en Veiligheidsdienst in Zoetermeer onderzoek je dit soort spionage. Zo lever je een belangrijke bijdrage aan de fysieke en digitale veiligheid van 17 miljoen Nederlanders.

Je selecteert, verwerkt, analyseert en rapporteert gegevens die betrekking hebben op ontwikkelingen en gebeurtenissen op het gebied van digitale spionage. Deze gegevens kunnen impact hebben op het ministerie van Defensie. Op datzelfde gebied initieer en begeleid je onderzoeken die verder reiken dan de kaders van de Militaire Inlichtingen- en Veiligheidsdienst. Ook ontwikkel je leads voor technisch inlichtingenonderzoek. Afhankelijk van je kennis en ervaring vervul je een leidinggevende rol in de onderzoeken.

Je draagt ook bij aan de ontwikkeling van nationale en internationale wet- en regelgeving en daarvan afgeleide uitvoeringsbepalingen op het gebied van cybersecurity. Daarnaast initieer en onderhoud je relaties met belangendragers bij het ministerie van Defensie, neven- en zusterdiensten in binnen- en buitenland, andere overheidsinstanties en het bedrijfsleven.
Functie-eisen

    Je hebt een wo-diploma of gelijkwaardig niveau in een technische richting.
    Je hebt ruime ervaring op het gebied van inlichtingen en veiligheid en affiniteit met een professionele technische omgeving.
    Je spreekt en schrijft goed Engels en kunt communiceren in niet-Westerse talen, bij voorkeur Arabisch.
    Je kunt complexe zaken inzichtelijk maken en je een goed oordeel vormen op basis van argumenten.
    Je kunt helder communiceren, taken delegeren en vindt integriteit belangrijk in je werk.
    Je kunt goed samenwerken, weet wat er in je omgeving speelt en houdt rekening met de gevoelens en behoeften van anderen.

Arbeids­voorwaarden

    Salaris­niveau schaal 12
    Salaris­omschrijving

    Het salaris is gebaseerd op een 38-urige werkweek
    Maand­salaris Min €4.389 – Max. €5.643 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2 jaar
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Deze functie geeft je beperkingen en verplichtingen in de vrijheid van handelen, zowel professioneel als in de privésfeer.
    Wees terughoudend in het bekendmaken dat je voor de Militaire Inlichtingen- en Veiligheidsdienst (MIVD) wilt werken. Dit levert mogelijk risico’s voor je op. Houd hier rekening mee.
    Een uitgebreid veiligheidsonderzoek is onderdeel van de selectieprocedure.
    Door de aard van de werkzaamheden en je verantwoordelijkheden word je mogelijk ingezet in het kader van een bereikbaarheidsregeling. Ook ben je zo nodig inzetbaar buiten de normale kantooruren.
    Om in aanmerking te komen voor een functie bij de MIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Mogelijk worden ook je partner en andere mensen in je omgeving gescreend.

Meer over jouw toekomstige afdeling

Als cyberanalist ga je aan de slag in een van de (contra-)inlichtingenteams bij de afdeling Inlichtingen. Deze teams voorzien in de inlichtingenbehoefte van behoeftestellers binnen en buiten Defensie en zijn ingedeeld op thema en/of regio.

Je werkt in een van de cyberteams met als speciaal aandachtsgebied (technisch) onderzoek naar digitale spionage door buitenlandse actoren. Het doel is het tegengaan van die digitale spionage.

