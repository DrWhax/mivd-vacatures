Stand­plaats Den Haag
Contractduur 2 jaar
Uren per week 38
Maand­salaris €3.613 - €4.961
Salaris­niveau schaal 11
Niveau Universitair Master

Vakgebied Juridisch
Reageren voor 30 augustus Nog 12 dagen
Vacaturenummer 554511
Plaatsingsdatum 25 juli 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Heb jij als jurist affiniteit met ICT en cyber? Zin in een job vol uitdaging en afwisseling? En ben je op zoek naar een baan die er echt toe doet? Kom dan de Militaire Inlichtingen- en Veiligheidsdienst (MIVD) versterken. Als juridisch adviseur cyberoperaties adviseer jij de inlichtingenteams over de inzet van bijzondere bevoegdheden in het cyberdomein. Dankzij jou voldoen onze cyberoperaties helemaal aan de wet.

Dit maakt jouw baan uniek

Je bent van begin af aan betrokken bij de cyberoperaties van de Militaire Inlichtingen- en Veiligheidsdienst (MIVD). Het gezamenlijke doel: de veiligheid van Nederland en de krijgsmacht waarborgen. Om hiervoor de juiste inlichtingen te kunnen verwerven, is het soms nodig om bijzondere bevoegdheden in te zetten. Denk aan het plaatsen van een (internet)tap of het binnendringen van het netwerk van een target. En nu komen we op jouw terrein. Want als juridisch adviseur toets jij de inzet van middelen aan de Wet op de inlichtingen- en veiligheidsdiensten 2017 (Wiv 2017).

Jij beoordeelt al tijdens de eerste overleggen over de operatieplannen of de inzet van een bijzondere bevoegdheid is toegestaan. Je denkt mee en adviseert het team over wat wel en niet kan. Hier komt steeds meer (Europese) jurisprudentie bij kijken: soms kan iets niet, maar dat betekent niet per definitie dat de doelen van het inlichtingenteam niet kunnen worden bereikt. Jij beweegt mee en weet oplossingen aan te dragen die wél zijn toegestaan. Jouw adviezen spelen een belangrijke rol in de toestemmingsverzoeken waar de minister en toetsingscommissie een ‘go’ op moeten geven. Als jurist bij de MIVD moet je de operationele belangen tot op het hoogste (politieke) niveau vertegenwoordigen. Of dat nu mondeling of door middel van een korte en bondige nota moet; beiden is voor jou geen probleem. Ook tijdens de operatie en erna blijf jij als jurist betrokken. Bijvoorbeeld als er verlengingsverzoeken moeten worden ingediend voor de inzet van bijzondere bevoegdheden. Of als de situatie tijdens de operatie wijzigt. De inlichtingenteams maar ook medewerkers van andere departementen kunnen altijd met vragen bij jou terecht en op jouw juridische expertise rekenen. Dat geldt ook voor je directe collega’s van de stafafdeling Juridische Zaken. Want dat is het leuke van onze afdeling: we sparren veel met elkaar en geven elkaar continu tips en tricks.

Functie-eisen

Overtuigingskracht en een natuurlijk overwicht zijn in deze job essentieel. Waarom? Omdat het operationele cyberteam een plan heeft, en soms moet jij dan vertellen dat dit volgens de wet niet kan worden uitgevoerd. Je weet dit met tact te brengen en tegelijkertijd een klankbord te zijn; je denkt actief mee over alternatieve wegen om het doel te bereiken. Jouw kennis van en interesse in ICT, het cyberdomein en bijvoorbeeld VPN-verbindingen komen hierbij goed van pas. Wat we verder van je vragen:

    je hebt een masteropleiding Nederlands recht;
    je hebt ervaring met adviseren op juridisch gebied;
    je hebt affiniteit met ICT en cyber(recht)
    je hebt affiniteit met de krijgsmacht;
    je kunt je uitstekend mondeling en schriftelijk uitdrukken en je adviezen helder op papier zetten. Een overtuigende nota aan de minister schrijven? Daar draai jij je hand niet voor om.

Arbeids­voorwaarden

    Salaris­niveau schaal 11
    Salaris­omschrijving

    Het salaris is gebaseerd op een 38-urige werkweek.
    Maand­salaris Min €3.613  Max. €4.961 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2 jaar
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Voor meer informatie over het sollicitatieproces kun je mailen naar BS.Vacatures.A@mindef.nl.
    We vragen je om niet met anderen te spreken over je sollicitatie bij de Militaire Inlichtingen- en Veiligheidsdienst (MIVD). Het kan je sollicitatie en eventuele loopbaan bij de MIVD schaden en je veiligheid in gevaar brengen.
    Een veiligheidsonderzoek op niveau A+, eventueel een psychologisch onderzoek, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de MIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook je eventuele partner en andere mensen in je omgeving worden mogelijk gescreend.
    Houd er rekening mee dat de selectieprocedure, inclusief het veiligheidsonderzoek, ongeveer vijf maanden in beslag kan nemen.
    Sollicitatiegesprekken zullen plaatsvinden op dinsdag 15 en woensdag 16 september 2020. Indien je wordt uitgenodigd voor een tweede sollicitatiegesprek zal dit plaatsvinden op woensdag 23 september. Gelieve hier rekening mee te houden.
    Heb je zomerverlof ingepland in deze periode? Geef dit dan door per email, zodat wij hier rekening mee kunnen houden.

Meer over jouw toekomstige afdeling

Jouw afdeling  Juridische Zaken  is een redelijk jong en vooral gedreven team dat zich richt op alle vormen van juridische dienstverlening aan de organisatie. Het gaat bijvoorbeeld om operationele zaken, bestuursrechtelijke en arbeidsrechtelijke vragen, veiligheidsonderzoeken of de vertegenwoordiging van de MIVD in de rechtbank. We coördineren ook alle werkzaamheden rondom de toets door de Toetsingscommissie Inzet Bevoegdheden en het toezicht op de organisatie door de Commissie van Toezicht op de Inlichtingen- en Veiligheidsdiensten. Ook notificatieverzoeken, inzageverzoeken en de behandeling van bezwaar- en beroepsdossiers en klachten pakken we op. Je kunt bij ons als jurist dus alle kanten op. We bieden je dan ook de ruimte en mogelijkheden om je te ontwikkelen en door te groeien.

