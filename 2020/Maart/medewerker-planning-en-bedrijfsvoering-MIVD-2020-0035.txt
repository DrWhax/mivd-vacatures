Stand­plaats Zoetermeer
Contractduur 2 jaar
Uren per week 38
Maand­salaris €2.553 - €3.428
Salaris­niveau schaal 8
Niveau Bachelor - HBO

Vakgebied Orde / vrede / veiligheid
Reageren voor 19 april
Vacaturenummer 543750
Plaatsingsdatum 24 maart 2020
Dienst­verband Tijdelijke aanstelling met uitzicht op vaste aanstelling

Functie­omschrijving

De unit Veiligheidsonderzoeken is een samenwerkingsverband tussen de Algemene en de Militaire Inlichtingen- en Veiligheidsdienst. Zo beschikken we over een slagvaardige organisatie voor het uitvoeren van veiligheidsonderzoeken. Jij komt als medewerker planning en bedrijfsvoering terecht in het team Beleid, Accountmanagement en Ondersteuning in Zoetermeer.

Bij ons ben je procesverantwoordelijk voor het goed laten verlopen van veiligheidsonderzoeken. Dat doe je door het verzamelen van gegevens over de beschikbaarheid van medewerkers en het analyseren daarvan, onder andere als het gaat om de geografische spreiding. Je berekent en voorspelt de match tussen het werkaanbod en de capaciteit binnen de unit. Ook bewaak je onderzoeken die in behandeling zijn met betrekking tot aantallen en de voortgang. Knelpunten signaleer je tijdig en juist, en je draagt oplossingen aan.

Daarnaast bewaak je de voortgang van specifieke dossiers die om speciale aandacht vragen. Ook stel je managementrapportages op en je presenteert deze. En je adviseert het management op het gebied van planning en rapportage. Ook het uitvoeren en begeleiden van kortdurende en/of eenmalige projecten binnen de hele unit Veiligheidsonderzoeken neem jij op je. Bovendien adviseer je over verbetertrajecten en je neemt daar actief aan deel.

Verder heb je een belangrijke rol in het ondersteunen van de bedrijfsvoering. Hiervoor ondersteun je het bedrijfsvoeringsproces door het leveren van overzichten en specificaties, toelichtingen en prognoses op basis van de verzamelde gegevens en informatie. Je biedt praktische ondersteuning in het regelen en organiseren van bedrijfsvoeringsdoelstellingen. En je biedt procesmatige en procedurele ondersteuning bij besluitvorming. Tot slot verzamel, interpreteer en stel je overzichten samen.
Functie-eisen

    Je hebt een opleiding afgerond op het Koninklijk Instituut voor de Marine of de Koninklijke Militaire Academie, of gelijkwaardig niveau.
    Je hebt bij voorkeur relevante CI-cursussen gevolgd.
    Je hebt het liefst al kennis van en ervaring met het opstellen van planningen en roosters.
    Je kunt uit de voeten met Microsoft Office-applicaties zoals Word, Excel en Acces.
    Je beheerst de Engelse taal goed.
    Je hebt ervaring met informatietechnologie en presentatietechnieken.
    Je hebt ervaring met het leggen van verbanden in een informatierijke omgeving.
    Je kunt goed analyseren en communiceren en bent klantgericht.
    Je bent besluitvaardig en flexibel en neemt initiatief.

Arbeids­voorwaarden

    Salaris­niveau schaal 8
    Salaris­omschrijving

    Dit salaris is gebasseerd op een 38-urige werkweek.
    Maand­salaris Min €2.553 – Max. €3.428 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2 jaar
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Deze functie geeft je beperkingen en verplichtingen in de vrijheid van handelen, zowel professioneel als in de privésfeer.
    Te grote bekendheid dat je wilt werken voor de Militaire Inlichtingen- en Veiligheidsdienst levert mogelijk risico’s voor je op. Houd daar rekening mee.
    Jouw takenpakket wordt definitief ingedeeld naar behoefte van het team Beleid, Accountmanagement en Ondersteuning en de andere leden van de planning, waarbij we jouw vaardigheden en interesses meewegen.
    Een uitgebreid veiligheidsonderzoek maakt deel uit van de sollicitatieprocedure.

Meer over jouw toekomstige afdeling

Op 1 oktober 2018 is de gemeenschappelijke unit Veiligheidsonderzoeken (UVO) tot stand gekomen. De UVO is een samenwerkingsverband tussen de Algemene en Militaire Inlichtingen- en Veiligheidsdienst. Doel van de UVO is te beschikken over een slagvaardige organisatie voor het uitvoeren van veiligheidsonderzoeken. Jij komt terecht in het team Beleid, Accountmanagement en Ondersteuning.

