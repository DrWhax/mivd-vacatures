Stand­plaats Den Haag
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 36 - 40
Maand­salaris €3.613 - €4.961
Salaris­niveau schaal 11
Niveau HBO bachelor

Vakgebied Orde / vrede / veiligheid
Reageren voor 19 april
Vacaturenummer 543628
Plaatsingsdatum 28 januari 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Een unieke bijdrage leveren aan de cyberinformatiepositie van de Militaire Inlichtingen- en Veiligheidsdienst, ministerie van Defensie én de Nederlandse overheid. Dat is jouw taak als senior case-officer cyber bij het operationele domein van de cyberinlichtingenverwerving in Den Haag. Met jouw uitstekende sociale en communicatieve vaardigheden én kennis van cybersecurity, verkrijg jij belangrijke informatie uit menselijke bronnen. Zo maak je met jouw baan Nederland een stuk veiliger.

Als senior case-officer bij het operationele domein van de cyberinlichtingenverwerving in Den Haag voer jij human-intelligence-activiteiten uit. In het geheim verkrijg je informatie uit menselijke bronnen, vanuit of met betrekking tot het cyberdomein. Samen met een hecht en gedreven team plan en coördineer je complexe multidisciplinaire operationele verzamelactiviteiten in doellanden. En voer je deze verzamelactiviteiten uit. Hierbij maak je gebruik van dekmantels en andere bijzondere bevoegdheden, zoals beschreven in de Wet op de inlichtingen- en veiligheidsdiensten 2017. Dit kan dus betekenen dat je veel reist en weleens langdurig in het buitenland verblijft.

Met jouw werkzaamheden lever je een bijdrage aan de informatiepositie van de Militaire Inlichtingen- en Veiligheidsdienst, het ministerie van Defensie en de Nederlandse overheid. Uiteraard doe je dit in nauwe afstemming met je collega’s en de betrokken inlichtingenteams. Je activiteiten kunnen directe impact hebben op de krijgsmacht en de nationale veiligheid, in het bijzonder op het gebied van cybersecurity.
Functie-eisen

    Je hebt een hbo-diploma in een relevante studierichting óf acteert op gelijkwaardig werk- en denkniveau.
    Je hebt bij voorkeur ervaring in de cybersecuritysector, bijvoorbeeld bij een inlichtingen- of opsporingsorganisatie in een operationele discipline.
    Je hebt kennis van of sterke affiniteit met cybersecurity.
    Je spreekt en schrijft goed Nederlands en Engels, en bij voorkeur spreek en/of lees je ook niet-westerse talen.
    Je hebt zeer goede communicatieve en sociale vaardigheden.
    Je accepteert dat je werk (met een hoge mate van vertrouwelijkheid) eisen stelt aan je integriteit en veiligheidsbewustzijn, en dat dit invloed kan hebben op je persoonlijke levenssfeer.
    Je opereert goed zelfstandig.
    Je hebt een rijbewijs B.
    Je bent bereid regelmatig te reizen, waarbij een langdurig verblijf in het buitenland niet is uitgesloten.

Arbeids­voorwaarden

    Salaris­niveau schaal 11
    Salaris­omschrijving

    Het salaris is gebaseerd op een 38 urige werkweek
    Maand­salaris Min €3.613 – Max. €4.961 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 36
    Maximaal aantal uren per week 40

Overige arbeids­voorwaarden

Naast het salaris ontvang je een individueel keuzebudget (IKB). Het IKB bestaat uit geld (16,37% van je brutojaarsalaris) en tijd. Met het IKB maak jij de keuzes die bij jou passen en kun je een deel van je arbeidsvoorwaarden zelf samenstellen. Je kunt er bijvoorbeeld voor kiezen om een deel van je maandinkomen te laten uitbetalen wanneer jij dat wenst. Ook kun je dit budget omzetten in verlof en andersom of besteden aan fiscaalvriendelijke doelen. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer verschillende studiefaciliteiten, bedrijfsfitness, volledige vergoeding van je ov-reiskosten woon-werkverkeer en gedeeltelijk betaald ouderschapsverlof.
Bijzonderheden

    Een veiligheidsonderzoek, psychologisch onderzoek en functiespecifiek praktijkassessment maken deel uit van de selectieprocedure.
    Wil je een definitieve aanstelling? Dan moet je de functiespecifieke opleidingen en/of cursussen met een positief resultaat afronden.
    Naslag in diverse bronnen – waaronder social media – kan plaatsvinden.
    Om in aanmerking te komen voor een functie bij de Militaire Inlichtingen- en Veiligheidsdienst (MIVD) moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    Door de aard van de werkzaamheden kun je beperkingen in je persoonlijke levenssfeer ondervinden.
    We vragen je om niet met anderen te spreken over je sollicitatie bij de MIVD. Het kan de sollicitatieprocedure en je eventuele loopbaan bij de MIVD schaden en mogelijk je veiligheid in gevaar brengen.

Meer over jouw toekomstige afdeling

De afdeling Operaties (AOPS) richt zich op het verwerven van informatie uit personen en/of hun activiteiten en bezittingen. Speciaal geselecteerde en hiertoe opgeleide collega’s sturen menselijke en/of virtuele bronnen aan, of zetten technische middelen en operationele ondersteuning in. Zo leveren we een bijdrage aan de borging van een onafhankelijke nationale informatiepositie. En de tijdige onderkenning en identificatie van dreigingen tegen Defensiebelangen. AOPS-medewerkers opereren in binnen- en buitenland, zo nodig onder een dekmantel.

Jij werkt binnen het speciaal voor human-intelligence-cyberoperaties opgerichte team bij de AOPS. Jullie zijn verantwoordelijk voor de operationele aansturing van menselijke bronnen binnen het cyberdomein.
