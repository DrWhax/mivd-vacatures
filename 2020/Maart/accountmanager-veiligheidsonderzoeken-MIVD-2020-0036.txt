Stand­plaats Zoetermeer
Contractduur 2 jaar
Uren per week 38
Maand­salaris €2.682 - €4.253
Salaris­niveau schaal 10
Niveau Bachelor - HBO

Vakgebied Orde / vrede / veiligheid
Reageren voor 19 april
Vacaturenummer 545050
Plaatsingsdatum 25 maart 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Inlichtingen, contra-inlichtingen en veiligheid zijn de hoofdingrediënten van het werk van de Militaire Inlichtingen- en Veiligheidsdienst. Jouw focus als accountmanager ligt op veiligheidsonderzoeken. Met jouw inzet lever je een belangrijke bijdrage aan een integere Defensieorganisatie.

Als accountmanager veiligheidsonderzoeken ben je verantwoordelijk voor informatie en voorlichting over veiligheidsonderzoeken. Je zorgt daar intern bij de Militaire Inlichtingen- en Veiligheidsdienst voor en extern bij de rest van Defensie. Daarnaast lever je een bijdrage aan het doeltreffend, kwalitatief hoogwaardig en efficiënt uitvoeren van die veiligheidsonderzoeken.

Ook het borgen van het stelsel van vertrouwensfuncties bij Defensie hoort bij je werk. Je hebt verder een rol bij het proces van veiligheidsonderzoeken. In dat proces zorg jij voor ondersteuning bij het formuleren, implementeren en evalueren van beleid en regelgeving.
Functie-eisen

    Je hebt een hbo-opleiding voltooid of een opleiding aan de KIM/KMA.
    Je hebt bij voorkeur relevante cursussen gevolgd op het gebied van contra-inlichtingen.
    Je hebt bij voorkeur een of meerdere cursussen op het gebied van projectmanagement gevolgd.
    Je hebt ervaring met rechercheren, analyseren en/of juridische vraagstukken.
    Je beschikt over een aanspreekbaar netwerk en hebt aantoonbare ervaring op het gebied van relatiebeheer.
    Je hebt bij voorkeur ruime ervaring met het werken binnen het werkveld contra-inlichtingen en veiligheid.
    Je hebt kennis van de militaire organisatie en haar krijgsmachtdelen.
    Je kunt helder communiceren, hebt een zeer goede beheersing van de Nederlandse taal en een goede beheersing van de Engelse taal.
    Je bent je bewust van je omgeving en kunt je werk goed plannen en organiseren.
    Je bent stressbestendig, klant- en resultaatgericht en in staat om doeltreffend en op het juiste moment beslissingen nemen.
    Je bent goed in staat om afwegingen te maken en op basis daarvan tot een realistisch oordeel te komen.
    Je bent organisatiesensitief en kunt goed samenwerken.

Arbeids­voorwaarden

    Salaris­niveau schaal 10
    Salaris­omschrijving

    Dit salaris is gebasseerd op een 38-urige werkweek.
    Maand­salaris Min €2.682 – Max. €4.253 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2 jaar
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Te grote bekendheid dat je wilt werken voor de Militaire Inlichtingen- en Veiligheidsdienst levert mogelijk risico’s voor je op. Houd daar rekening mee.
    Een veiligheidsonderzoek maakt deel uit van de sollicitatieprocedure.
    Je kunt door de aard van de werkzaamheden en je verantwoordelijkheden worden belast met inzet in het kader van een bereikbaarheidsregeling, en je bent zo nodig inzetbaar buiten de normale kantooruren.
    Je standplaats is Zoetermeer.

Meer over jouw toekomstige afdeling

Op 1 oktober 2018 is de gemeenschappelijke unit Veiligheidsonderzoeken (UVO) tot stand gekomen. De UVO is een samenwerkingsverband tussen de Algemene Inlichtingen- en Veiligheidsdienst en Militaire Inlichtingen- en Veiligheidsdienst. Wij streven naar een slagvaardige organisatie voor het uitvoeren van veiligheidsonderzoeken.

