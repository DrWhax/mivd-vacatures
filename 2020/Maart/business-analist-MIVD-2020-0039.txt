Stand­plaats Den Haag
Contractduur 2 jaar
Uren per week 38
Maand­salaris €4.389 - €5.643
Salaris­niveau schaal 12
Niveau Universitair Master

Vakgebied ICT
Reageren voor 3 mei
Vacaturenummer 102-211
Plaatsingsdatum 28 maart 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Een hoogwaardige IV/ICT-omgeving is voor de Militaire Inlichtingen- en Veiligheidsdienst van vitaal belang. Jij komt als businessanalist bij ons in Den Haag terecht in de unit IT. Hier ondersteunen we de inlichtingen- en veiligheidsprocessen van de dienst door het leveren van informatiesystemen. Als leergierige, gedreven IT-expert vertaal je technische vraagstukken op een juiste wijze en draag je actief bij aan IV/ICT-oplossingen.

Jij bent een expert op je vakgebied en je bent gericht op continue verbetering. Bij de Militaire Inlichtingen- en Veiligheidsdienst (MIVD) opereer je in een dynamische omgeving met werk wat er echt toe doet. Zo help jij als businessanalist de MIVD verder op IV/ICT-gebied. Bij ons ben jij de aanjager voor vernieuwing van de IT. Je introduceert nieuwe ideeën, werkwijzen en operationele capaciteiten die van vitaal belang zijn voor de organisatie. Dit doe je met oog voor de uitdagingen van vandaag en de ambities van de toekomst.

Als businessanalist kijk je zowel in de breedte als in de diepte. Jij weet jezelf te ontwikkelen als dé expert op een of meerdere kennisdomeinen. Daarbij kun je denken aan data-analytics en data-fusion, secure cloudvoorzieningen, ML/AI-toepassingen, technische features ter ondersteuning van het analyseproces (zoals alerting, monitoring en searching), wereldwijde communicatievoorzieningen, beveiligings- en compliancemaatregelen of digitale weerbaarheid. Tegelijkertijd besef je dat alle domeinen relaties met elkaar hebben. Dus je kunt ook integraal kijken en verbanden leggen.

Het is jouw drijfveer om de MIVD nieuwe mogelijkheden te bieden om de dienst op kortere en langere termijn effectiever te maken. Ook benut jij kansen die zich aandienen door technologische ontwikkelingen, bijvoorbeeld door innovatie te stimuleren. Hiervoor initieer en begeleid jij verandertrajecten op jouw werkterrein en vertoon je digitaal leiderschap om de klus samen met andere professionals te klaren. Als businessanalist ben je dan ook gewend om verschillende rollen in te vullen. Bijvoorbeeld die van productmanager, adviseur, expert of projectmanager.

Als persoon ben je nieuwsgierig, zoek je naar de laatste mogelijkheden in de markt en luister je naar ideeën uit de eigen organisatie. Jij weet deze op waarde te schatten en kansen te identificeren. Ook breng je de strategische en praktische implicaties van verbeteringen duidelijk voor het voetlicht. Daarnaast deins jij er niet voor terug om op de zeepkist te gaan staan om nieuwe (technische) mogelijkheden te presenteren en de dialoog tussen stakeholders en technici te faciliteren.
Functie-eisen

    Je hebt een universitaire opleiding afgerond op het gebied van (bedrijfskundige) informatica, IT-management of data-analytics, of gelijkwaardig werk- en denkniveau.
    Je hebt het liefst een (post-)hbo-diploma op het gebied van verandermanagement of een soortgelijke opleiding.
    Je hebt ervaring met hedendaagse (ontwikkel)methodologie zoals SAFe en agile, en met ondersteunende tooling als JIRA.
    Je hebt ervaring met leidinggeven aan multidisciplinaire teams.
    Je hebt ervaring met het doorzien en benutten van technologische ontwikkelingen.
    Je hebt ervaring met organisatorische, door technologie ondersteunde, verandertrajecten.
    Je hebt ervaring in het werken op strategisch niveau en op het raakvlak business en IT.
    Je bent aantoonbaar succesvol in het vernieuwen en verbeteren van IT ten behoeve van de operatie.
    Je hebt het liefst al werkervaring in bigdata-organisaties.
    Je hebt bij voorkeur werkervaring binnen het inlichtingendomein of een vergelijkbaar dataverwerkend domein, zoals in de opsporing.
    Je hebt kennis van (big)data-analyticsontwikkelingen en datagedreven processen en kunt business, techniek en compliancy-aspecten op dit vlak verbinden.
    Je bent vaardig in conceptdevelopment voor het ontwerpen, experimenteren, beoordelen en doorontwikkelen van nieuwe mogelijkheden.
    Je bent sterk in het analyseren, uitdragen en verdedigen van verbetermogelijkheden.
    Je weet klantbehoeften te identificeren en deze door te vertalen naar oplossingsrichtingen.
    Je hebt een beeld bij IT-toepassingsmogelijkheden in operationele omstandigheden, zowel bij missies als in een statische omgeving in Nederland.
    Je beheerst de Engelse taal goed.
    Je bent creatief en ondernemend.
    Je laat je niet snel uit het veld slaan en bent gewend om met veel verschillende belangen en partijen samen te werken.
    Je kunt goed analyseren, bent resultaat- en klantgericht en toont visie. 
    Je kunt goed communiceren en conceptueel denken.

Arbeids­voorwaarden

    Salaris­niveau schaal 12
    Salaris­omschrijving

    Het salaris is gebaseerd op een 38-urige werkweek.
    Maand­salaris Min €4.389  Max. €5.643 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2 jaar
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Deze functie geeft je beperkingen en verplichtingen in de vrijheid van handelen, zowel professioneel als in de privésfeer.
    Wees terughoudend in het bekendmaken dat je voor de Militaire Inlichtingen- en Veiligheidsdienst wilt werken. Dit levert mogelijk risico’s voor je op. Houd hier rekening mee.
    Een veiligheidsonderzoek is onderdeel van de sollicitatieprocedure.
    Door de aard van de werkzaamheden en je verantwoordelijkheden word je mogelijk ingezet in het kader van een bereikbaarheidsregeling. Ook ben je zo nodig inzetbaar buiten de normale kantooruren.

Meer over jouw toekomstige afdeling

Je komt te werken bij de unit IT. Een hoogwaardige IV/ICT-omgeving is voor de Militaire Inlichtingen- en Veiligheidsdienst (MIVD) van vitaal belang. De unit IT ondersteunt de inlichtingen- en veiligheidsprocessen van de MIVD door het leveren van informatiesystemen. Onze kernwaarden zijn klantgerichtheid, adaptief vermogen en resultaatgerichtheid.

We werken in multidisciplinaire IT-teams die integraal verantwoordelijk zijn voor een groep van diensten, applicaties en systemen. De disciplines businessanalyse, architectuur, innovatie en projectmanagement horen ook bij onze unit. Daarnaast onderhouden we nationale en internationale relaties op het gebied van informatievoorziening, in het bijzonder ten behoeve van militaire operaties.

