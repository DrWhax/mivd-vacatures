Stand­plaats Zoetermeer
Contractduur 2 jaar
Uren per week 38
Maand­salaris €5.025 - €6.289
Salaris­niveau schaal 13
Niveau Universitair Master

Vakgebied ICT
Reageren voor 5 april Nog 7 dagen
Vacaturenummer 543605
Plaatsingsdatum 11 maart 2020
Dienst­verband Tijdelijke aanstelling met uitzicht op vaste aanstelling

Functie­omschrijving

De Joint Sigint Cyber Unit (JSCU) heeft de expertise in huis om de Algemene Inlichtingen- en Veiligheidsdienst (AIVD) en Militaire Inlichtingen- en Veiligheidsdienst (MIVD) te ondersteunen op het gebied van cyber en SIGINT. Het beheer van deze unit is dan ook een gedeelde verantwoordelijkheid van de twee diensten. Jij levert als bureauhoofd een belangrijke bijdrage aan een van de tien bureaus binnen de JSCU.

Als bureauhoofd van de JSCU geef je leiding aan de medewerkers van het bureau. Daarnaast initieer, coördineer en geef je sturing aan diverse projecten en –operaties. En je draagt zorg voor de definitie, uitvoering en evaluatie van alle activiteiten in het werkveld van jouw bureau. Ook lever je als MT-lid van de JSCU een bijdrage aan de (door)ontwikkeling van de JSCU, de AIVD en de MIVD.

Wij zijn op zoek naar drie leidinggevenden voor de JSCU. Op welk bureau je wordt geplaatst is onder andere afhankelijk van jouw interesse, achtergrond en expertise, maar hangt ook af van waar op dat moment een aanvulling het meest dringend nodig is. Op dit moment verwachten we een tekort op de bureaus Signal Development & Engineering (BSDE) en ICT Tooling Digitaal Forensisch Onderzoek & Lawful Intercept (BIDFOLI).

Werken voor de MIVD, betekent werken met zeer geheim gerubriceerd communications intelligence-materiaal. Dit vraagt om een strikte naleving van alle veiligheidsmaatregelen en stelt het veiligheidsbewustzijn in jouw functie centraal. Het in gevaar brengen van deze communications intelligence-gerelateerde informatie kan leiden tot
verlies van bronnen, tot veiligheidsincidenten en politieke incidenten.
Functie-eisen

    Je hebt wo-niveau en hebt bij voorkeur een universitaire opleiding richting data of informatietechnologie afgerond.
    Je hebt bij voorkeur aanvullende opleidingen gevolgd op het gebied van verandermanagement, PRINCE2 en agile.
    Je hebt bij voorkeur ervaring in het sigint- en cyberdomein.
    Je hebt bij voorkeur internationale inlichtingenervaring en meerjarige managementervaring, waaronder op het gebied van personeelswerving.
    Je hebt kennis van de (primaire) processen, organisatie(structuur) en taken van de Algemene Inlichtingen- en Veiligheidsdienst (AIVD) en Militaire Inlichtingen- en Veiligheidsdienst (MIVD).
    Je hebt kennis van de verschillende beleidsterreinen van de MIVD en AIVD en die van andere ministeries.
    Je hebt kennis van militaire organisatiestructuren.
    Je hebt kennis van cybersecurity, de Wet op de inlichtingen- en veiligheidsdiensten 2017 en de toepassing van bijzondere inlichtingenmiddelen.
    Je beheerst het Engels.
    Je kunt complexe internationale onderhandelingen voeren over een breed scala van onderwerpen met uiteenlopende partners.
    Je kunt werken vanuit algemene aanwijzingen en richtlijnen.
    Je hebt organisatorische en leidinggevende vaardigheden.
    Je weet hoe je projecten leidt, voorbereidt, implementeert en uitvoert.
    Je bent vaardig in het signaleren en analyseren van informatie, ontwikkelingen en problemen en het verstrekken van adviezen.
    Je weet draagvlak te creëren en kunt projecten, projectresultaten en consequenties uitdragen en verdedigen.
    Je kunt de relevantie van binnenkomende informatie en uitgaande producten beoordelen.

Arbeids­voorwaarden

    Salaris­niveau schaal 13
    Salaris­omschrijving

    Dit salaris is gebasseerd op een 38-urige werkweek.
    Maand­salaris Min €5.025 – Max. €6.289 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2 jaar
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Te grote bekendheid dat je wilt werken voor de Militaire Inlichtingen- en Veiligheidsdienst levert mogelijk risico’s voor je op. Houd daar rekening mee.
    Een veiligheidsonderzoek is onderdeel van de sollicitatieprocedure.

Meer over jouw toekomstige afdeling

De werkzaamheden van het bureauhoofd worden verricht binnen de Joint Sigint Cyber Unit (JSCU), als onderdeel van de ministeries van Defensie en Binnenlandse Zaken en Koninkrijksrelaties. De JSCU bestaat uit medewerkers van de Algemene Inlichtingen- en Veiligheidsdienst (AIVD) en de Militaire Inlichtingen- en Veiligheidsdienst (MIVD). De JSCU is daarmee zowel onderdeel van de MIVD/Defensie als van de AIVD/Binnenlandse Zaken en Koninkrijksrelaties en wordt ook door beide diensten aangestuurd.

De JSCU geeft, als onlosmakelijk onderdeel van de AIVD en de MIVD en het inlichtingenproces, toegang tot data en informatie uit technische bronnen en biedt unieke expertise en ondersteuning op het gebied van SIGINT en cyber. De schaarse capaciteit van de JSCU wordt door middel van wegen en prioriteren toebedeeld aan onderzoeksteams van de beide diensten. Het beheer van de JSCU is een gedeelde verantwoordelijkheid van de beide diensten. De JSCU vertegenwoordigt op het gebied van SIGINT en Cyber de beide diensten in internationaal verband.

De JSCU wordt gevormd door bijna zeshonderd medewerkers, verdeeld over tien bureaus. De meeste JSCU’ers hebben Zoetermeer als standplaats, maar ook in Eibergen, Burum en Den Haag werken jouw nieuwe collega’s. In de laatste paar jaar is het aantal JSCU-medewerkers sterk gegroeid, waardoor ook een groter aantal leidinggevenden nodig is.

