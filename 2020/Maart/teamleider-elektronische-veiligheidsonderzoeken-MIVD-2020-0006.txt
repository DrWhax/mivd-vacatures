Stand­plaats Den Haag
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 36 - 40
Maand­salaris €2.682 - €4.253
Salaris­niveau schaal 10
Niveau Bachelor - HBO

Vakgebied Orde / vrede / veiligheid
Reageren voor 19 april
Vacaturenummer 543535
Plaatsingsdatum 24 januari 2020
Dienst­verband Tijdelijke aanstelling met uitzicht op vaste aanstelling

Functie­omschrijving

De afdeling Operaties van de Militaire Inlichtingen- en Veiligheidsdienst borgt de onafhankelijke informatiepositie van de overheid. Vanuit Den Haag stuurt de afdeling onderzoeken aan om de veiligheid te beoordelen van plaatsen waar gerubriceerde informatie wordt behandeld. Als teamleider werk jij aan die onderzoeken en adviseer je bij bijzondere inlichtingenoperaties.

Je geeft leiding aan (complexe) elektronische veiligheidsonderzoeken en analyseert de elektronische dreiging voor infrastructuren en objecten. Daarvoor werk je samen in kleine, flexibele teams van specialisten en reis je regelmatig in binnen- en buitenland. Met geavanceerde apparatuur en de nieuwste technieken onderzoek je of er in ruimtes of voertuigen middelen zoals afluisterapparatuur aanwezig zijn. Bij elk onderzoek maak je creatief gebruik van je technische kennis en ervaring.

Je krijgt alle ruimte om je kennis van methodieken en onderzoekstechnieken en –middelen verder te ontwikkelen door bijvoorbeeld gespecialiseerde opleidingen te volgen. Zo zorg je ervoor dat elektronische kwetsbaarheid en beveiliging van infrastructuren en objecten geen geheimen voor je hebben. Je begrijpt als geen ander dat je werk hoge eisen stelt aan je integriteit en veiligheidsbewustzijn en dat dat invloed kan hebben op je persoonlijke levenssfeer.
Functie-eisen

    Je hebt een hbo-diploma elektrotechniek.
    Je hebt aantoonbaar ervaring in leidinggeven en kennis van en ervaring met technisch onderzoek en de bijbehorende meet- en registratiemiddelen en -technieken.
    Je kunt zowel zelfstandig als in teamverband werken aan onderzoeken en hebt bij voorkeur werkervaring bij een inlichtingen- of opsporingsorganisatie.
    Je hebt bij voorkeur ervaring met telecommunicatietechnieken, informatica en het opzetten van een testopstelling.
    Je hebt goede sociale vaardigheden en kunt zowel mondeling als schriftelijk helder communiceren in het Nederlands en Engels.
    Je hebt een rijbewijs B.

Arbeids­voorwaarden

    Salaris­niveau schaal 10
    Salaris­omschrijving

    Het salaris is gebaseerd op een 38-urige werkweek.
    Maand­salaris Min €2.682 – Max. €4.253 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 36
    Maximaal aantal uren per week 40

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Een veiligheidsonderzoek en functiespecifiek praktijkassessment maken deel uit van de selectieprocedure.
    Het succesvol afronden van de functiegebonden opleidingen en/of cursussen is een voorwaarde om voor een vaste aanstelling in aanmerking te komen.
    Het is mogelijk dat je in diverse bronnen wordt nagetrokken, zoals social media.
    Om in aanmerking te komen voor een functie bij de Militaire Inlichtingen- en Veiligheidsdienst (MIVD) beschik je over de Nederlandse nationaliteit en heb je (in principe) de afgelopen tien jaar in Nederland gewoond. We kunnen ook eisen stellen aan je eventuele partner en andere mensen in je directe omgeving.
    De werkzaamheden vereisen een hoge mate van integriteit en veiligheidsbewustzijn. Dit kan mogelijk invloed hebben op je privéleven.
    We vragen je om niet met anderen te spreken over je sollicitatie bij de MIVD. Het kan de sollicitatieprocedure en je eventuele loopbaan bij de MIVD schaden en mogelijk je veiligheid in gevaar brengen.

Meer over jouw toekomstige afdeling

De afdeling Operaties (AOPS) richt zich op het verwerven van informatie uit personen en/of hun activiteiten en bezittingen. Speciaal geselecteerd en daartoe opgeleid personeel is verantwoordelijk voor de professionele aansturing van menselijke en/of virtuele bronnen of de inzet van technische middelen en operationele ondersteuning.

We leveren een bijdrage aan de borging van een onafhankelijke nationale informatiepositie. Daarnaast zorgen we voor de tijdige onderkenning en identificatie van dreigingen tegen Defensiebelangen. Dat doen we in binnen- en buitenland en zo nodig onder een dekmantel.

Bureau Digitale Expertise
Het Bureau Digitale Expertise, dat een onderdeel is van AOPS, voert (complexe) elektronische veiligheidsonderzoeken uit en maakt dreigingsanalyses. Daarnaast is het bureau verantwoordelijk voor de kennisopbouw en research naar technieken en middelen.

