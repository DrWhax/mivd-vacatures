Stand­plaats Den Haag
Contractduur 2 jaar
Uren per week 38
Maand­salaris €2.553 - €3.428
Salaris­niveau schaal 8
Niveau MBO - 4

Vakgebied ICT
Reageren voor 19 april Nog 8 dagen
Vacaturenummer 548146
Plaatsingsdatum 28 maart 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Een organisatie waar hoge beveiligingseisen, continue beschikbaarheid en innovatie centraal staan: dat is de Militaire Inlichtingen- en Veiligheidsdienst. Volop uitdagingen voor jou als ICT-beheerder, dus! Jij gaat aan de slag bij ons netwerk operations centre in Den Haag. Hiermee draag je volop bij aan de inlichtingen- en veiligheidsprocessen van onze dienst.

Je komt terecht in een dynamische ICT-omgeving waarin je werk verricht dat er écht toe doet. Jouw taken hebben namelijk een directe meerwaarde voor het operationele proces van de Militaire Inlichtingen- en Veiligheidsdienst. Je bent verantwoordelijk voor de afhandeling van ICT-problemen. Monitoring is een belangrijk onderdeel van je gevarieerde takenpakket. Zo zorg je dat problemen zijn opgelost voordat deze impact hebben op de gebruikersgroep. Daarnaast ondersteun je telefonisch de gebruikers van onze ICT-diensten.
Functie-eisen

    Je hebt mbo-niveau.
    Je hebt aantoonbare ervaring met ICT-beheer, bij voorkeur in de rol van junior ICT-beheerder.
    Je hebt ervaring met het werken in een netwerk operations centre en met Splunk.
    Je hebt gedegen kennis van Windows-platform(en), Windows-applicaties en/of - netwerken.
    Je hebt kennis van infrastructuurmonitoring, ITIL en agile-werkmethoden (bijvoorbeeld scrum).
    Je hebt kennis van of ervaring met registratiesystemen, zoals TOPdesk.
    Je kunt snel tot de kern van zaken doordringen en op basis daarvan de juiste conclusies trekken.
    Je neemt nieuwe informatie snel in je op en past deze vervolgens effectief toe in allerlei (werk)situaties.
    Je komt met originele ideeën, oplossingen en methoden voor (ICT-)vraagstukken.
    Je bent klantgericht en communicatief vaardig, waarbij je ook de Engelse taal goed beheerst.
    Je bent integer en beschikt over een groot verantwoordelijkheidsgevoel.
    Je kunt zowel zelfstandig als in een team goed presteren.
    Je vindt het geen probleem om buiten de normale diensturen bereikbaar te zijn en werkzaamheden op te pakken.

Arbeids­voorwaarden

    Salaris­niveau schaal 8
    Salaris­omschrijving

    Het salaris is gebaseerd op een 38-urige werkweek.
    Maand­salaris Min €2.553  Max. €3.428 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2 jaar
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Deze functie geeft je beperkingen en verplichtingen in de vrijheid van handelen, zowel professioneel als in de privésfeer.
    Wees terughoudend in het bekendmaken dat je voor de Militaire Inlichtingen- en Veiligheidsdienst wilt werken. Dit levert mogelijk risico’s voor je op. Houd hier rekening mee.
    Een veiligheidsonderzoek is onderdeel van de sollicitatieprocedure.

Meer over jouw toekomstige afdeling

Je komt te werken bij de unit IT. Een hoogwaardige IV/ICT-omgeving is voor de Militaire Inlichtingen- en Veiligheidsdienst (MIVD) van vitaal belang. De unit IT ondersteunt de inlichtingen- en veiligheidsprocessen van de MIVD door het leveren van informatiesystemen. Onze kernwaarden zijn klantgerichtheid, adaptief vermogen en resultaatgerichtheid.

We werken in multidisciplinaire IT-teams die integraal verantwoordelijk zijn voor een groep van diensten, applicaties en systemen. De disciplines businessanalyse, architectuur, innovatie en projectmanagement horen ook bij onze unit. Daarnaast onderhouden we nationale en internationale relaties op het gebied van informatievoorziening, in het bijzonder ten behoeve van militaire operaties.

