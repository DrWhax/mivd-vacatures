Stand­plaats Den Haag
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 36 - 40
Maand­salaris €3.613 - €4.961
Salaris­niveau schaal 11
Niveau Bachelor - HBO

Vakgebied Orde / vrede / veiligheid
Reageren voor 19 april
Vacaturenummer 543515
Plaatsingsdatum 27 februari 2020
Dienst­verband Tijdelijke aanstelling met uitzicht op vaste aanstelling

Functie­omschrijving

Binnen de Militaire Inlichtingen- en Veiligheidsdienst richt de afdeling Operaties zich op het verwerven van informatie uit personen, hun activiteiten en bezittingen. Hier heb jij als senior technical case-officer cyber een uitdagende functie binnen het operationeel technische domein van de cyber-inlichtingenverwerving. Daarbij komt jouw ervaring in de ICT-security, met ethical hacking of met het uitvoeren van fysieke of digitale penetratietesten goed van pas.

Jij richt je op het heimelijk verkrijgen van informatie over onderwerpen waar de Militaire Inlichtingen- en Veiligheidsdienst (MIVD) onderzoek naar doet. Dat doe je door middel van de operationele offensieve inzet van technische (ICT-)middelen. De beveiliging van besturingssystemen en netwerken heeft dan ook geen geheimen voor je. Daarnaast beschik je over goede communicatieve en interpersoonlijke vaardigheden. Je vindt het leuk om als onderdeel van een team in een zeer uitdagende werkomgeving, zowel in binnen- als buitenland, bij te dragen aan de informatiepositie van de overheid door het uitvoeren van bijzondere technische inlichtingenoperaties.

Samen met een hecht en gedreven team ben je belast met het plannen en coördineren van - en uitvoering geven aan - complexe operationele technische verzamelactiviteiten in Nederland en doellanden. Hierbij maak je gebruik van dekmantels en andere bijzondere bevoegdheden, zoals beschreven in de Wet op de inlichtingen- en veiligheidsdiensten.

Ook lever je een belangrijke bijdrage aan het verder ontwikkelen van de methoden en technieken van de afdeling Operaties op het gebied van de operationele offensieve inzet van ICT-middelen. In nauwe afstemming met je sectiehoofd, je collega’s en de betrokken inlichtingenteams draag je met jouw werk bij aan de informatiepositie van de MIVD, het ministerie van Defensie en de Nederlandse overheid. Je activiteiten kunnen een directe impact hebben op de krijgsmacht en de nationale veiligheid.
Functie-eisen

    Je hebt minimaal een afgeronde hbo-/bachelor- of KMA/KIM-opleiding informatica, telematica of bestuurlijke informatiekunde, of gelijkwaardig niveau.
    Je hebt aantoonbare kennis en praktische ervaring op het gebied van ICT, vooral in networking- en ICT-security-gerelateerde domeinen.
    Je kunt jouw technische kennis en ervaring creatief en innovatief inzetten.
    Je beschikt over goede communicatieve en interpersoonlijke vaardigheden en hebt een grote mate van professionele zelfstandigheid.
    Je hebt een gedegen mondelinge en schriftelijke kennis van op zijn minst de Nederlandse en Engelse taal.
    Je bent bereid regelmatig te reizen en beschikt over een rijbewijs B.
    Je accepteert dat jouw werk een hoge mate van vertrouwelijkheid met zich meebrengt, en dat dit hoge eisen stelt aan je integriteit en veiligheidsbewustzijn, mogelijk met invloed op je persoonlijke levenssfeer.
    Je hebt bij voorkeur praktische ervaring met een of meer van de volgende onderwerpen: werkervaring bij een inlichtingen- of opsporingsorganisatie; beveiligingsaspecten van veelvoorkomende besturingssystemen; netwerkapparatuur en –security; forensische ICT, methodieken en tooling; pentesting; malware (reverse) engineering.

Arbeids­voorwaarden

    Salaris­niveau schaal 11
    Salaris­omschrijving

    Het salaris is gebaseerd op een 38-urige werkweek.
    Maand­salaris Min €3.613 – Max. €4.961 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 36
    Maximaal aantal uren per week 40

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. De Militaire Inlichtingen- en Veiligheidsdienst hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Een veiligheidsonderzoek, medisch/psychologisch onderzoek en functiespecifiek praktijkassessment maken deel uit van de selectieprocedure.
    Het succesvol afronden van de functiegebonden opleidingen en/of cursussen is een voorwaarde om voor een vaste aanstelling in aanmerking te komen.
    Het is mogelijk dat je in diverse bronnen wordt nagetrokken, zoals social media.
    Om in aanmerking te komen voor een functie bij de Militaire Inlichtingen- en Veiligheidsdienst (MIVD) beschik je over de Nederlandse nationaliteit en heb je (in principe) de afgelopen tien jaar in Nederland gewoond. We kunnen ook eisen stellen aan je eventuele partner en andere mensen in je directe omgeving.
    De werkzaamheden vereisen een hoge mate van integriteit en veiligheidsbewustzijn. Dit kan mogelijk invloed hebben op je privéleven.
    We vragen je om niet met anderen te spreken over je sollicitatie bij de MIVD. Het kan de sollicitatieprocedure en je eventuele loopbaan bij de MIVD schaden en mogelijk je veiligheid in gevaar brengen.

Meer over jouw toekomstige afdeling

De afdeling Operaties (AOPS) richt zich op het verwerven van informatie uit personen en/of hun activiteiten en bezittingen. Speciaal geselecteerd en daartoe opgeleid personeel is verantwoordelijk voor de professionele aansturing van menselijke en/of virtuele bronnen of de inzet van technische middelen en operationele ondersteuning.

We leveren een bijdrage aan de borging van een onafhankelijke nationale informatiepositie. Daarnaast zorgen we voor de tijdige onderkenning en identificatie van dreigingen tegen Defensiebelangen. Dat doen we in binnen- en buitenland en zo nodig onder een dekmantel.

De vacature betreft een operationele functie binnen een team van AOPS dat speciaal voor HUMINT-cyberoperaties is opgericht. Dit team is verantwoordelijk voor de operationele aansturing van menselijke bronnen binnen het cyberdomein en de heimelijke fysieke inzet van ICT-middelen.

