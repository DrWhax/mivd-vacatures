Stand­plaats Den Haag
Werkplekken 3
Contractduur 2 jaar
Uren per week 38
Maand­salaris €2.232 - €3.100
Salaris­niveau schaal 7
Niveau MBO

Vakgebied Orde / vrede / veiligheid
Reageren voor 5 april Nog 7 dagen
Vacaturenummer 550662
Plaatsingsdatum 7 maart 2020
Dienst­verband Tijdelijke aanstelling

Functie­omschrijving

De afdeling Inlichtingen draagt namens de Militaire Inlichtingen- en Veiligheidsdienst bij aan de bescherming van Defensiebelangen tegen in- en externe bedreigingen op korte en langere termijn. En als assistent-analist binnen het bureau Industrieveiligheid speel jij daarbij een ondersteunende rol.

Je bent als assistent-analist verantwoordelijk voor het verzamelen, archiveren, verwerken, analyseren van en adviseren over informatie over Defensieorderbedrijven. Ook draag je zorg voor het beheer van die informatie. En je draagt bij aan contra-inlichtingenproducten en de productie van overzichten.

Verder lever je algemene ondersteuning aan het bureau Industrieveiligheid. En als dat nodig is, neem je deel aan (inter)nationale vergaderingen op het gebied van industrieveiligheid. Tot slot vervang of assisteer je de medewerker Request for Visit met urgente werkzaamheden.
Functie-eisen

    Je hebt een mbo-opleiding of gelijkwaardig werk- en denkniveau.
    Je hebt ervaring met onderzoeken, analyseren en adviseren.
    Je hebt bij voorkeur ervaring op het gebied van opsporing en inlichtingen.
    Je hebt een goede beheersing van de Nederlandse en Engelse taal.
    Je kunt goed communiceren en bent omgevingsbewust. 

Arbeids­voorwaarden

    Salaris­niveau schaal 7
    Salaris­omschrijving

    Dit salaris is gebasseerd op een 38-urige werkweek.
    Maand­salaris Min €2.232 – Max. €3.100 (bruto)
    Dienst­verband Tijdelijke aanstelling
    Contract­duur 2 jaar
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Wees terughoudend met het bekendmaken dat je voor de Militaire Inlichtingen- en Veiligheidsdienst (MIVD) wilt werken. Dit levert mogelijk risico’s voor je op.
    Een veiligheidsonderzoek is onderdeel van de sollicitatieprocedure.
    Om in aanmerking te komen voor een functie bij de MIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook aan je eventuele partner en andere mensen in je omgeving worden bepaalde eisen gesteld.
    De functie geeft beperkingen en verplichtingen in de vrijheid van handelen, zowel professioneel als in de privésfeer.

Meer over jouw toekomstige afdeling

Als assistent-analist ga je aan de slag bij Bureau Industrieveiligheid, dat is belast met het verhogen van de weerbaarheid van de Defensie-industrie door het tijdig onderkennen en identificeren van interne en externe bedreigingen en het (laten) treffen van tegenmaatregelen. Als assistent-analist lever je zo een belangrijke bijdrage aan de veiligheid van Nederland.

