 Stand­plaats Den Haag
 Contractduur 2 jaar
 Uren per week 38
 Maand­salaris €3.613 - €4.961
 Salaris­niveau schaal 11
 Niveau Universitair Master

 Vakgebied Orde / vrede / veiligheid
 Reageren voor 12 april Nog 14 dagen
 Vacaturenummer 545155
 Plaatsingsdatum 21 maart 2020
 Dienst­verband Tijdelijke aanstelling met uitzicht op vaste aanstelling

Functie­omschrijving

De veiligheidsonderzoeken waar jij mee bezig bent, kunnen zomaar het nieuws van morgen zijn. Je werkt met uiterst gevoelige informatie en onderzoekt een van de moeilijkste vragen die er zijn: is iemand te vertrouwen? Als senior analist veiligheidsonderzoeken bij de Militaire Inlichtingen- en Veiligheidsdienst ga jij de uitdaging aan om deze vraag te beantwoorden. Door grondige en soms complexe veiligheidsonderzoeken uit te voeren, zorg je ervoor dat de leden van onze krijgsmacht, wapens, materieel en staatsgeheimen veilig zijn.

Als senior analist veiligheidsonderzoeken heb je een grote verantwoordelijkheid. Je bepaalt namelijk of we als Militaire Inlichtingen- en Veiligheidsdienst (MIVD), unit Veiligheidsonderzoeken (UVO), wel of niet een Verklaring van Geen Bezwaar (VGB) afgeven en begeleidt je collega-analisten bij het maken van deze soms lastige keuze. Wie een vertrouwensfunctie gaat bekleden binnen de overheid, kan niet aan de slag zonder een VGB. Deze verlenen we pas als we denken dat iemand betrouwbaar is. Het ultieme doel? De veiligheid en integriteit van onze krijgsmacht waarborgen.

Het onderzoek begint bij het Naslagenteam. Twijfelen de screeners in dit team, dan wordt het dossier overgedragen aan jou en je collega’s van het Diepteteam. Vervolgens ben jij verantwoordelijk voor het totaalonderzoek. Je gaat dieper op de geleverde informatie in. Welke informatie ontbreekt nog? Bij welke instanties kunnen we die opvragen en met wie moeten we in gesprek gaan? Ook zet je veldgesprekken uit bij onze veiligheidsonderzoekers en vraag je mogelijk relevante onderzoeken op bij andere onderdelen binnen Defensie of bij andere overheidsonderdelen zoals het Openbaar Ministerie.

Wanneer je alle relevante feiten en omstandigheden kent, maak je een analyse. Je weegt de risico’s en kwetsbaarheden in de naslagresultaten zorgvuldig af en vormt je oordeel. Besluit je geen VGB af te geven, dan onderbouw jij je oordeel met een helder geschreven advies. Dit advies verwerk je in voorkomend geval van een weigering en/of intrekking van de VGB ook in een (concept)besluit.

Ook krijg je de mogelijkheid om mee denken over procesverbeteringen. Bijvoorbeeld door het evalueren van voor de UVO relevante wet- en regelgeving en het op basis hiervan gevraagd en ongevraagd informeren en adviseren van de unitleiding. Daarnaast ben je een coach en een mentor voor je collega’s, je bent sterk in het interpreteren van wet- en regelgeving en het toepassen hiervan in praktische zin. Bij complexe onderzoeken ben je de go-to-person voor juridisch advies voor je collega’s bij de UVO.
 
Wanneer je bij de MIVD werkt, kun je thuis en bij je vrienden helaas niets over je werk vertellen. Maar je kunt wel veel delen met je collega’s, met wie je daardoor een sterke band opbouwt. Deze verbondenheid zorgt ervoor dat veel mensen lang bij de organisatie blijven werken. En allemaal hebben we hetzelfde doel voor ogen: de fysieke en digitale veiligheid van 17 miljoen Nederlanders.

Functie-eisen

    Je hebt een masteropleiding afgerond in Nederlands recht en/of bestuursrecht. Bij ons kun je aanvullende opleidingen en cursussen volgen op het gebied van contra-inlichtingen en de Wet veiligheidsonderzoeken.
    Je hebt minimaal drie jaar ervaring in het geven van juridisch advies.
    Je hebt ruime ervaring binnen organisaties die primair belast zijn met het uitvoeren van persoons- en/of organisatiegericht onderzoek, zoals fraude-, opsporings- of (contra-)inlichtingenonderzoek.
    Je hebt aantoonbare ervaring in het opstellen van adviezen en (concept)besluiten, alsmede het interpreteren van complexe wet- en regelgeving.
    Je hebt ervaring als leidinggevende of coach voor nieuwe of minder ervaren medewerkers.
    Je hebt brede of gespecialiseerde kennis van en inzicht in de bestuurlijke en beleidsmatige uitgangspunten die relevant zijn voor de unit Veiligheidsonderzoeken.
    Je hebt een sterk analytisch vermogen en kunt goed plannen en organiseren.
    Je kunt snel schakelen en vindt het fijn dat jouw werk zo afwisselend is.
    Je beheerst het Engels en spreekt en schrijft uitstekend Nederlands. Je argumenten geef je beknopt en helder weer.
    Je hebt vaardigheid in het voeren van (inter)departementaal overleg en het daarin uitdragen, verdedigen en/of afstemmen van standpunten.
    Je hebt inzicht in politiek-bestuurlijke verhoudingen en beschikt over de vaardigheden om hier doeltreffend in te acteren.

Arbeids­voorwaarden

    Salaris­niveau schaal 11
    Salaris­omschrijving

    Dit salaris is gebasseerd op een 38-urige werkweek.
    Maand­salaris Min €3.613 – Max. €4.961 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur 2 jaar
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van 8,33%. Defensie hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer maximaal 75% betaald ouderschapsverlof (onder voorwaarden), studiefaciliteiten, een extra verlofregeling voor ouderen en een vergoeding woon-werkverkeer.
Bijzonderheden

    Wil je meer informatie over het sollicitatieproces? Mail dan naar BS.Vacatures.B@mindef.nl.
    We vragen je om niet met anderen te spreken over je sollicitatie bij de Militaire Inlichtingen- en Veiligheidsdienst (MIVD). Het kan je sollicitatie en eventuele loopbaan bij de MIVD schaden en je veiligheid in gevaar brengen.
    Een veiligheidsonderzoek op niveau A+, eventueel een psychologisch onderzoek, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de MIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook je eventuele partner en andere mensen in je omgeving worden mogelijk gescreend.
    Houd er rekening mee dat de selectieprocedure, inclusief het veiligheidsonderzoek, ongeveer vijf maanden in beslag kan nemen.

Meer over jouw toekomstige afdeling

De unit Veiligheidsonderzoeken is een samenwerking tussen de Militaire Inlichtingen- en Veiligheidsdienst en de Algemene Inlichtingen- en Veiligheidsdienst. Gezamenlijk voeren zij veiligheidsonderzoeken uit naar personen die vertrouwensfuncties gaan vervullen en adviseren zij de vakminister of het bevoegd gezag over de aanwijzing van de vertrouwensfuncties. Functies worden gezien als vertrouwensfuncties als zij de nationale veiligheid kunnen schaden. Pas wanneer na een veiligheidsonderzoek een Verklaring van Geen Bezwaar wordt afgegeven, mag iemand zo’n functie uitvoeren.

