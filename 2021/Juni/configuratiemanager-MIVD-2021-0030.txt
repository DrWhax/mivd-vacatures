Stand­plaats Den Haag
Contractduur twee jaar
Uren per week 38
Maand­salaris €2.899 - €4.001
Salaris­niveau schaal 9
Niveau Bachelor - HBO

Vakgebied ICT
Reageren voor 24 juni Nog 10 dagen
Vacaturenummer 102-168
Plaatsingsdatum 4 juni 2021
Dienst­verband Tijdelijke aanstelling met uitzicht op vaste aanstelling

Functie­omschrijving

Informatietechnologie is voor het werk van de Militaire Inlichtingen- en
Veiligheidsdienst (MIVD) cruciaal. In Den Haag ben jij bij de unit IT van de
MIVD de drijvende kracht als het gaat om configuratiemanagement. Met jouw
ervaring en communicatieve vaardigheden zet jij je als configuratiemanager in
voor een veilige samenleving.

Als configuratiemanager ben jij medeverantwoordelijk voor de continue
doorontwikkeling en het beheer van het proces configuratiemanagement. Die
verantwoordelijkheid deel je met de senior configuratiemanager. Daarbij houd je
rekening met de constant veranderende technologische en operationele context.

Binnen de organisatie weet jij de juiste stakeholders te identificeren. Je
werkt met hen samen en neemt hen mee in de SAFe- of agile-werkwijze. Omdat onze
zusterdienst een deel van de gebruikte IV-systemen maakt en in beheer heeft,
werk je regelmatig met vertegenwoordigers van deze dienst samen. Bijvoorbeeld
bij het opstellen van nulmetingen, telplannen en de ontwikkeling van nieuwe
registratiemethoden en technieken.

Functie-eisen

    Je hebt een relevant hbo-diploma of hbo-niveau en een goede beheersing van de Engelse taal.
    Je hebt actuele certificering(en) op je vakgebied.
    Je hebt ruime ervaring in de IT en ten minste twee jaar ervaring in een procesondersteunende rol.
    Je hebt ervaring met hedendaagse ontwikkel- en beheermethodes zoals scrum, Kanban, DevOps, SAFe en ITIL 4.
    Je hebt ervaring met het werken in een projectorganisatie en met accreditatieprocessen.
    Je hebt leidinggevende of coördinerende ervaring.
    Je hebt bij voorkeur ervaring met TOPdesk en SAP.
    Je bent communicatief sterk.

Arbeids­voorwaarden

    Salaris­niveau schaal 9
    Salaris­omschrijving

    Dit salaris is gebaseerd op basis van een 38-urige werkweek.
    Maand­salaris Min €2.899 – Max. €4.001 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur twee jaar
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van
8,33%. Defensie hecht sterk aan persoonlijke groei en loopbaanontwikkeling en
biedt daarvoor tal van mogelijkheden. Tot de secundaire arbeidsvoorwaarden
behoren onder meer maximaal 75% betaald ouderschapsverlof (onder voorwaarden),
studiefaciliteiten, een extra verlofregeling voor ouderen en een vergoeding
woon-werkverkeer.

Bijzonderheden

    Voor meer informatie over het sollicitatieproces kun je mailen naar bs.vacatures.D@mindef.nl.
    We vragen je om niet met anderen te spreken over je sollicitatie bij de Militaire Inlichtingen- en Veiligheidsdienst (MIVD). Het kan je sollicitatie en eventuele loopbaan bij de MIVD schaden en je veiligheid in gevaar brengen.
    Een veiligheidsonderzoek op niveau A, eventueel een psychologisch onderzoek, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de MIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook je eventuele partner en andere mensen in je omgeving worden mogelijk gescreend.
    Houd er rekening mee dat de selectieprocedure, inclusief het veiligheidsonderzoek, ongeveer vijf maanden in beslag kan nemen.

Meer over jouw toekomstige afdeling

Een hoogwaardige IV-/ICT-omgeving is voor de Militaire Inlichtingen- en
Veiligheidsdienst (MIVD) van vitaal belang. De unit IT ondersteunt de
inlichtingen- en veiligheidsprocessen van de MIVD door het leveren van
informatiesystemen. We werken in multidisciplinaire ICT-teams die integraal
verantwoordelijk zijn voor een groep van diensten, applicaties en systemen. De
disciplines businessanalyse, architectuur, innovatie en projectmanagement horen
ook bij onze unit. Daarnaast onderhouden we nationale en internationale
relaties op het gebied van informatievoorziening, in het bijzonder ten behoeve
van militaire operaties.
