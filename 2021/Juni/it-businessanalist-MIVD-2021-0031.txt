Stand­plaats Den Haag
Contractduur twee jaar
Uren per week 38
Maand­salaris €4.526 - €5.821
Salaris­niveau schaal 12
Niveau Master/doctoraal

Vakgebied ICT
Reageren voor 27 juni Nog 13 dagen
Vacaturenummer 102-211
Plaatsingsdatum 5 juni 2021
Dienst­verband Tijdelijke aanstelling met uitzicht op vaste aanstelling

Functie­omschrijving

IT-vernieuwing aanjagen binnen de Militaire Inlichtingen- en Veiligheidsdienst
in Den Haag; dat doe jij als businessanalist. Zowel in de breedte als diepte
kijk jij naar de uitdagingen van vandaag en de ambities van de toekomst. En
introduceer je nieuwe ideeën, werkwijzen en operationele capaciteiten. Bijzonder
toch, dat de organisatie dankzij jou haar belangrijke taak effectiever kan
uitvoeren, zowel op de korte als lange termijn?

Als expert binnen je vakgebied ben je gericht op continue verbetering. Dit doe
je door technische vraagstukken te vertalen naar concrete oplossingen. Hierbij
krijg je de kans je te ontwikkelen op één of meerdere kennisdomeinen, zoals
data-analytics en datafusion, secure-cloudvoorzieningen, ML/AI-toepassingen,
technische features ter ondersteuning van het analyseproces (zoals alerting,
monitoring, searching), wereldwijde communicatievoorzieningen, beveiligings- en
compliancemaatregelen of digitale weerbaarheid. Tegelijkertijd besef je dat alle
domeinen in relatie staan tot elkaar. Je kijkt dan ook integraal en legt de
juiste verbanden.

Je zoekt continu naar de laatste mogelijkheden in de markt. Brengen
technologische ontwikkelingen of ideeën uit de organisatie kansen met zich mee?
Dat benut je die en stimuleer je innovatie. Hiervoor initieer en begeleid je
verandertrajecten en zet je je leiderschap in om de klus samen met andere
professionals te klaren. Daarbij vervul je verschillende rollen, zoals
productmanager, adviseur, expert en projectmanager. Zowel de strategische als
praktische consequenties van verbeteringen en innovaties weet je helder voor het
voetlicht te brengen. Je deinst er dan ook niet voor terug om op de zeepkist te
gaan staan om nieuwe (technische) mogelijkheden te presenteren en de dialoog
tussen stakeholders en technici te faciliteren.

Functie-eisen

Op basis van analyses verbeteringen voorstellen en deze verdedigen; laat dat
maar aan jou over! Als geen ander weet jij klantbehoeften te identificeren en
door te vertalen naar oplossingsrichtingen. Je hebt dan ook een beeld bij
mogelijke IT-toepassingen als het gaat om het werk van de MIVD en bent
aantoonbaar succesvol in het vernieuwen en verbeteren van IT. Daarnaast laat je
je niet uit het veld slaan en ben je gewend om met veel verschillende belangen
en partijen samen te werken. Verder vragen we het volgende van je:

    Je hebt een universitair diploma op het gebied van (bedrijfskundige) informatica, IT-management of data-analytics, of gelijkwaardig niveau.
    Je hebt ervaring met hedendaagse (ontwikkel)methodologie (SAFe of agile) en ondersteunende tooling, zoals Jira.
    Je bent vaardig in conceptdevelopment voor het ontwerpen, experimenteren, beoordelen en doorontwikkelen van nieuwe mogelijkheden.
    Je hebt kennis van ontwikkelingen op het gebied van (big)data-analytics en datagedreven processen, en kunt business-, techniek- en compliance-aspecten op dit vlak verbinden.
    Je hebt ervaring met leidinggeven aan multidisciplinaire teams.
    Je hebt ervaring met het doorzien en benutten van technologische ontwikkelingen en met organisatorische, door technologie ondersteunde verandertrajecten.
    Je hebt eerder gewerkt op strategisch niveau en op het raakvlak van business en IT.
    Je beheerst het Engels goed.
    Je hebt bij voorkeur werkervaring in bigdata-organisaties.
    Je hebt bij voorkeur werkervaring binnen het inlichtingendomein of een vergelijkbaar dataverwerkend domein, zoals opsporing.

Arbeids­voorwaarden

    Salaris­niveau schaal 12
    Salaris­omschrijving

    Dit salaris is gebaseerd op basis van een 38-urige werkweek.
    Maand­salaris Min €4.526 – Max. €5.821 (bruto)
    Dienst­verband Tijdelijke aanstelling met uitzicht op vaste aanstelling
    Contract­duur twee jaar
    Minimaal aantal uren per week 38
    Maximaal aantal uren per week 38

Overige arbeids­voorwaarden

Naast het salaris en vakantiegeld kun je rekenen op een eindejaarsuitkering van
8,33%. Defensie hecht sterk aan persoonlijke groei en loopbaanontwikkeling en
biedt daarvoor tal van mogelijkheden. Tot de secundaire arbeidsvoorwaarden
behoren onder meer maximaal 75% betaald ouderschapsverlof (onder voorwaarden),
studiefaciliteiten, een extra verlofregeling voor ouderen en een vergoeding
woon-werkverkeer.

Bijzonderheden

    Voor meer informatie over het sollicitatieproces kun je mailen naar bs.vacatures.D@mindef.nl.
    We vragen je om niet met anderen te spreken over je sollicitatie bij de Militaire Inlichtingen- en Veiligheidsdienst (MIVD). Het kan je sollicitatie en eventuele loopbaan bij de MIVD schaden en je veiligheid in gevaar brengen.
    Een veiligheidsonderzoek op niveau A, eventueel een psychologisch onderzoek, het opvragen van referenties en online screening zijn onderdeel van de sollicitatieprocedure.
    Om in aanmerking te komen voor een functie bij de MIVD moet je de Nederlandse nationaliteit hebben en (in principe) de afgelopen tien jaar in Nederland hebben gewoond. Ook je eventuele partner en andere mensen in je omgeving worden mogelijk gescreend.
    Houd er rekening mee dat de selectieprocedure, inclusief het veiligheidsonderzoek, ongeveer vijf maanden in beslag kan nemen.

Meer over jouw toekomstige afdeling

Een hoogwaardige IV-/ICT-omgeving is voor de Militaire Inlichtingen- en
Veiligheidsdienst (MIVD) van vitaal belang. De unit IT ondersteunt de
inlichtingen- en veiligheidsprocessen van de MIVD door het leveren van
informatiesystemen. We werken in multidisciplinaire ICT-teams die integraal
verantwoordelijk zijn voor een groep van diensten, applicaties en systemen. De
disciplines businessanalyse, architectuur, innovatie en projectmanagement horen
ook bij onze unit. Daarnaast onderhouden we nationale en internationale relaties
op het gebied van informatievoorziening, in het bijzonder ten behoeve van
militaire operaties.
